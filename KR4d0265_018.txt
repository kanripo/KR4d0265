# -*- mode: mandoku-view -*-
#+TITLE: 石湖詩集
#+DATE: 2015-09-23 10:23:32
#+PROPERTY: LASTPB  <md:KR4d0265_SBCK_016-1a>
#+PROPERTY: JUAN 18

<md:KR4d0265_SBCK_017-13b>¶
<md:KR4d0265_SBCK_018-1a>¶
<pb:KR4d0265_WYG_018-1a>
欽定四庫全書
　石湖詩集巻十八¶
　　　　　　　　　　　　宋　范成大　撰
　　初發太城留别田父(西蜀夏旱未行前數日連/得兩父老云今嵗又熟矣)¶
秋苖五月未入土行人欲行心更苦路逢田翁有好語¶
競說宿來三尺雨行人雖去亦伸眉翁皆好住莫相思¶
流渠湯湯聲滿野今年醉飽雞豚社¶
　　入崇寧界
<pb:KR4d0265_WYG_018-1b>
桑間三宿尚囘頭何况三年濯錦游草草郫筒中酒處¶
不知身已在彭州¶
　　懷古亭(在永康離堆之上離堆分岷江水一派/溉彭蜀而支流道郫縣以入於府江)¶
朝來冩得故人書雙鯉難尋鴈亦無付與離堆江水去¶
解從郫縣到成都<md:KR4d0265_SBCK_018-1b>¶　　離堆行(沿江有兩崖中斷相傳秦李太守鑿此以/分江水又傳李鎖孽龍於潭中今有¶伏龍)
　　　(觀在潭上蜀旱支江水涸即遣官致祭壅都江/水以自足謂之攝水無不應民祭賽¶者率以羊)
　　　(嵗殺四/五萬計)
<pb:KR4d0265_WYG_018-2a>
殘山狠石雙虎臥斧迹鱗皴中鑿破潭淵油油無敢唾¶
下有猛龍跧鐵鎖自從分流注石門西州秔稻如黄雲¶
刲羊五萬大作社春秋伐鼔蒼煙根我昔官稱勸農使¶
年年來激西江水成都火米不論錢絲管相隨看蠶市¶
欵門得得酹清尊椒漿桂酒刪羶葷妄欲一語神豈聞¶
更願愛羊如愛人¶
　　崇徳廟(李太守廟/食處也)¶
雪山南風融雪汁化作岷江江水來不知新漲髙幾畫<md:KR4d0265_SBCK_018-2a>¶
<pb:KR4d0265_WYG_018-2b>
(離堆石壁舊有水則記漲/㾗占嵗事一畫為一則)但覺樓前奔萬雷天教此水¶
入中國兩山辟易分道開我家長川到海處却在發源¶
傳酒杯人生幾屐辦此役逺游如許神應咍東歸短棹¶
昨已具明日發船撾鼔催灘平放溜日千里已夢鱠鱸¶
如雪堆丹楓繫纜一囘首玉壘浮雲安在哉¶
　　戲題索橋¶
織簟勻鋪面排繩強架空染人髙曬帛獵户逺張罿薄¶
薄難承雨翻翻不受風何時將蜀客東下看垂虹
<pb:KR4d0265_WYG_018-3a>
　　青城山㑹慶建福宫(宫舊名丈人觀予為請於朝/賜今名入山前數日勅¶書至)
　　　(自行在予就設醮/以祝聖人夀云)¶
墨詔東來洶驛傳璇題金榜照山川祥開聖代千秋節<md:KR4d0265_SBCK_018-2b>¶響動仙都九室天觸石湧雲埋紫邏流金飛火燭蒼巔¶
祗應老宅龎眉客長記新宫錫號年(老宅即老人村也/舊名潦澤疑傳之)¶
(誤余為/更此名)¶
　　再題青城山¶
萬里清游不暇慵雙旌換得一枝笻來從井絡直西路
<pb:KR4d0265_WYG_018-3b>
上到江源第一峯海内閒身輸我佚山中佳氣為人濃¶
題詩試刻巖前石付與他年蘚暈重¶
　　玉華樓夜醮(青城觀殿前大樓制作瑰麗初夜有/火炬出殿後峯上羽衣云數年¶前曽)
　　　(一現已而如有風吹滅之比同行諸官至則無/見矣予黙禱云此燈果為我來者當¶再明使衆)
　　　(共觀之語/訖復現)¶
丈人峯前山四周中有五城十二樓玉華仙宫居上頭<md:KR4d0265_SBCK_018-3a>¶紫雲澒洞千柱浮剛風八面寒颼飀靈君宴坐三千秋¶
蹻符飛行戲元洲下睨濁世悲蜉蝣桂旗偃蹇澹少休
<pb:KR4d0265_WYG_018-4a>
知我萬里遥相投暗蜩奏樂鏘鳴球浮黎空歌清夜遒¶
參旗如虹歘下流化為神燈燭巖幽火鈴洞赤凌空斿¶
誰歟蔽虧黯然收禱之復然為我留半生縛塵鷹在鞲¶
豈有骨相肩浮丘山英發光洗羈愁行迷未逺夫何尤¶
笙簫上雲神欲游揖我從之驂素虬¶
　　上清宫(自青城登山所/謂最髙峯也)¶
歴井捫參興未闌丹梯通處更躋攀冥濛蜀道一雲氣¶
破碎岷山千髻鬟但覺星辰垂地上不知風雨滿人間
<pb:KR4d0265_WYG_018-4b>
蝸牛兩角猶如夢更說紛紛觸與蠻<md:KR4d0265_SBCK_018-3b>¶　　最髙峯望雪山¶
大面峯頭六月寒神燈收罷曉雲班浮空忽湧三銀闕¶
云是西天雪嶺山¶
　　范氏莊園¶
夕陽塵土漲郊墟六六峯頭夢覺餘竹色喚人來下馬¶
亂蟬深處有圗書¶
　　青城縣何子方使君同年園池
<pb:KR4d0265_WYG_018-5a>
榿塍芋壠意中行浩蕩薫風不計程雨脚背人歸玉壘¶
江聲隨馬入青城五橋今日新知路千佛當年舊綴名¶
水竹光中同一笑丏君荷露濯塵纓¶
　　何同年書院(有丹竈/甚雅)<md:KR4d0265_SBCK_018-4a>¶竹色侵晚帙泉聲潄嵌根試通丹竈路應到老人村¶
　　江源縣張季長正字家善頌堂(季長盡出先世所/藏圖書壁有¶趙清)
　　　(獻公為令時題名是日食新米/坐中皆贊喜夏初嘗大旱也)¶
我窮江源來名勝頗追逐薰風秀沃野在處得竒矚頌
<pb:KR4d0265_WYG_018-5b>
堂有佳士文字照縑竹圗書抱世守古錦韜玉軸黄金¶
不滿籯故國有喬木逡巡酒如澠霍霍具水陸田頭新¶
榖升一飯香滿屋囘思閔雨時敢望遽炊玉摩挲壁間¶
題明府遂州牧山髙江水長百世照尸祝我來坐琴壇¶
(琴壇在成都西園清/獻公彈琴宴坐處)靦汗媿前躅空餘煙霞痼未許是¶
公獨請歌青城游或附耆舊録¶
　　蜀州西湖(荷花正盛開水月登舟亭也湖隂亭外/别有白蓮尤竒蜀中無菱至此始<md:KR4d0265_SBCK_018-4b>¶見之)¶
閒隨渠水來偶到湖光裏仍呼水月舟徑度雲錦地誰
<pb:KR4d0265_WYG_018-6a>
云不解飲我已荷香醉湖隂玉嬋姢夐立紅粧外何須¶
東閣梅悠然自詩思驚風入午暑水竹有秋意采菱不¶
盈掬興與蓴鱸㑹遥知新津宿魂夢亦清麗¶
　　新津道中¶
雨後郊原淨村村各好音宿雲浮竹色清溜走榿隂曲¶
沼擎青盖新畦藝緑針江天空濶處不受暑光侵¶
　　次韻陸務觀編修新津遇雨不得登修覺山徑¶過
　　　眉州三絶(新津館舎上漏下濕送客皆不堪憂/修覺一望人云可見劒門杜子¶美所)
<pb:KR4d0265_WYG_018-6b>
　　　(謂西川供客眼處眉/山城中悉是汙池)<md:KR4d0265_SBCK_018-5a>¶送客多情難語離僕夫無情車載脂平生飄泊知何限¶
少似新津風雨時¶
離合紛紛怕逺游逺游仍怕賦登樓何須一望三千里¶
望盡西州轉更愁¶
雨後蟇頤山色開玻瓈江清已可杯緑荷紅芰香四合¶
又入芙蓉城裏來¶
　　中巖(去眉州一程諾詎羅尊者道塲相傳昔有天/台僧遇病僧與之木鑰匙云異時至眉¶州中)
<pb:KR4d0265_WYG_018-7a>
　　　(巖扣石筍當再相見後果然今三石屹立如樓/觀前兩樓純紫石中一樓蘿蔓被之¶傍有寶瓶)
　　　(峯甚端正山半有喚魚潭慈姥龍所居世傳鴈/蕩大小龍湫亦諾詎羅道塲豈¶化人往來無常)
　　　(處/耶)¶
赤巖倚竛竮翠邏森戍削岑蔚嵐氣重稀間暑光薄聊<md:KR4d0265_SBCK_018-5b>¶尋大士處往扣洞門鑰雙撐紫玉闗中矗翠雲幄應供¶
華藏海歸坐寶樓閣無法可示人但見雨花落不知龍¶
湫勝何似魚潭樂夜深山四來人靜天一握驚看松桂¶
白月影到林壑門前六月江世界塵漠漠寶瓶有甘露
<pb:KR4d0265_WYG_018-7b>
一滴洗煩濁捫天援斗杓請為諸君酌¶
　　慈姥巖與送客酌别風雨大至凉甚諸賢用中¶巖
　　　韻各賦餞行詩紛然擘牋清飲終日雖無絲¶竹
　　　管絃而情味有餘¶
山靈知我厭塵土喚起蟄雷鏖午暑松風無力雨絲長¶
散作毿毿雪塵舞巖前懸溜珠簾傾安得吹來添玉觥¶
詩成酒盡腸亦斷休喚佳人唱渭城<md:KR4d0265_SBCK_018-6a>¶　　次韻陸務觀慈姥巖酌别二絶
<pb:KR4d0265_WYG_018-8a>
送我彌旬未忍囘可憐蕭索把離杯不辭更宿中巖下¶
投老餘年豈再來¶
明朝真是送人行從此闗山隔故情道義不磨雙鯉在¶
蜀江流水貫呉城¶
　　次韻代答劉文潛司業二絶¶
平羌江上首空囘慈姥巖前定把杯縱使石腸都忘却¶
也應風雨送愁來¶
囘廊月下短歌行惟有知音解有情一曲紅窓聲裏怨
<pb:KR4d0265_WYG_018-8b>
如今分作兩愁城¶
　　玻瓈江一首戲效陸務觀作<md:KR4d0265_SBCK_018-6b>¶玻瓈江頭春渌深别時沄沄流到今祗言日逺易排遣¶
不道相思翻苦心烏頭可白我可去菖花易青君易尋¶
人生若未免離别不如碌碌無知音¶
　　余與陸務觀自聖政所分袂每别輒五年離合¶又
　　　常以六月似有數者中巖送别至揮淚失聲¶留
　　　此為贈
<pb:KR4d0265_WYG_018-9a>
宦途流轉幾沉浮雞黍何年共一丘動輒五年遲逺信¶
常於三伏話羈愁月生後夜天應老淚落中巖水不流¶
一語相開仍自解除書聞已趣刀頭¶
　　萬景樓(在漢嘉城中山上登覽勝絶殆冠西州予/令畫工作圗以歸山谷來游時但有¶安樂)
　　　(園未有/此樓也)<md:KR4d0265_SBCK_018-7a>¶左披九頂雲右送大峨月殘山剰水不知數一一當樓¶
供勝絶玻瓈濯錦遥相通指麾大渡來朝宗川靈胥命¶
各東去我亦順流呼短篷詩無傑語慚風物賴有丹青
<pb:KR4d0265_WYG_018-9b>
傳小筆仍添書客倚闌看令與山川相暎發龍彎歸路¶
繞烏尤棟雲簾雨邀人留若為喚得涪翁起題作西南¶
第一樓¶
　　凌雲九頂(即大石佛處初登山時巖壁上悉劖為/小佛不知其數山前佛頭灘受雅¶江之)
　　　(衝最為/艱險)¶
聊為東坡載酒游萬龕迎我到峯頭江揺九頂風雷過¶
雲抹三峨日夜浮古佛臨流都坐斷行人識路亦歸休¶
酣酣午枕眠方丈一笑閒身始自由<md:KR4d0265_SBCK_018-7b>¶
<pb:KR4d0265_WYG_018-10a>
　　戲題方響洞(漢嘉廣福院中水洞有聲琅然莫知/其所在舊名丁東水山谷易今¶名且)
　　　(題詩云古人名此丁東水自古丁東直至/今我為改為方響洞要知山水有清音)¶
隔凡氷澗不可越衆真微步壺中月徙倚含風玉珮聲¶
何須聽作㽔賓鐵¶
　　問月堂酌别¶
半明燈火話悲酸此㑹情知後㑹難四海宦游多聚散¶
一生情事足悲歡鬢絲今夜不多黑酒量徹明無數寛¶
醉夢登舟都不記但聞風雨滿江寒
<pb:KR4d0265_WYG_018-10b>
　　别後寄題漢嘉月榭(陸務觀所作同年謂王子蒼/萬景嘉州酒名湖亭明¶月湖)
　　　(也在州治前方作旗亭月榭正直大峨取太白/峨眉山月之語以名傍有一巖景趣¶尤佳子蒼)
　　　(欲作樓/未果)<md:KR4d0265_SBCK_018-8a>¶隱吏詩情卜築幽同年惜别勸淹留試傾萬景湖亭酒¶
來看半輪江月秋川路雖長猶共此夜船空載且歸休¶
碧巖勝處頻囘首好事誰能更小樓¶
　　過燕渡望大峨有白氣如層樓拔起叢雲中¶
圍野千山暑氣昏大峨煙靄亦繽紛玉峯忽起三千丈
<pb:KR4d0265_WYG_018-11a>
應是兜羅世界雲¶
　　蘇稽鎮客舎¶
送客都囘我獨前何人開此竹間軒灘聲悲壯夜蟬咽¶
併入小窓供不眠¶
　　峨眉縣(縣出符文布婦女人人績麻且行且觀/田家束蒿然於門口為香氣以迎客)¶
窮鄉未省識旌旄雞犬歡呼巷陌騷村媪聚觀行績布<md:KR4d0265_SBCK_018-8b>¶野翁迎拜跽然蒿泉清土沃稻芒蚤縣古林深槐癭髙¶
珍重里儒來獻頌盛言千載此丘遭
<pb:KR4d0265_WYG_018-11b>
　　初入大峨¶
煙霞沉痼不須醫此去真同汗漫期曽欵上清臨大面¶
仍從太白問峨眉山中縁法如今熟世上功名自古癡¶
賸作畫圗歸挂壁他年猶欲臥游之¶
　　華巖寺¶
衆峯攅壁立中有路一綫攀援白雲梯食頃已天半我¶
本紫芝曲誤落青芻棧向來脫新羈恍已還舊觀花煙¶
辭少城暑雪對大面來從太白西更走三峨徧風生兩
<pb:KR4d0265_WYG_018-12a>
腋輕泉吼四山眩今晨第一程莫歎輿僕倦<md:KR4d0265_SBCK_018-9a>¶　　中峯(有普賢閣背倚白崖峯餘七十峯共環之茂/真尊者舊菴在峯下其傍一峯最秀號¶呼應)
　　　(孫思邈所往來傳云茂真/與孫常相呼而應故名)¶
凌髙蹋危峯斗下頫幽谷仙英馥椒蘭嘉䕃矗旄纛空¶
翠元不雨洩雲自膏沐暑綌森有稜瘁肌凄欲粟白崖¶
如負依金界奠蒼麓衆峯拱二八娟妙繞重屋真人與¶
尊者幽居接松竹呼之倘肯應留我試餐玉¶
　　雙溪(在白水寺前兩溪各自一山來齊出橋下前/行入林數十步合為一水洄向深潭以¶入寶)
<pb:KR4d0265_WYG_018-12b>
　　　(現溪僧云此景猶在廬山三峽鴈蕩龍湫之上/溪中舊常有兩石子鬭日照溪中常¶有五色光)
　　　(相/)¶
冷風騷騷木葉低洞淵阻深生怪竒碧琳雙澗黒無底¶
中有玉龍相對飛雷轟雪捲入林樾化為一龍潭底没<md:KR4d0265_SBCK_018-9b>¶摩尼鬭罷四山空時有寶光巖下發¶
　　寶現溪(雙溪合而一既出巖竇散為此溪叢語三藏/自西域歸過溪見兩石子鬭攬得其¶一今)
　　　(藏黑水寺石上有一目/端正透底溪以此得名)¶
粲粲罨畫沙粼粼麴塵水朝陽相發揮光景艷孔翠寧
<pb:KR4d0265_WYG_018-13a>
聞雙溪號但見縠紋細神魚不謀食終日印潭底躍珠¶
本具眼聊共阿師戲收藏更傳寶一笑落第二¶
　　㸃心山(在白水寺後/自此登峯頂)¶
入山窘宿雨上山賀朝霽跬步便歴險轉盼已呀氣豈¶
惟膝㸃心固已頭搶地游人貪勝踐姑吟蜀道易¶
　　大扶&KR1053;¶
身如魚躍上長竿路似鏡中相對看珍重山丁扶我過<md:KR4d0265_SBCK_018-10a>¶人間踽踽獨行難
<pb:KR4d0265_WYG_018-13b>
　　小扶&KR1053;¶
食時方了大扶&KR1053;前逢仄徑仍﨑嶇懸崖破棧不可玩¶
輿丁挾我如騰狙平生行路險艱足如今雪鬢應難緑¶
却憐苔髪鎮長青千古𣯶𣯶挂髙木¶
　　胡孫梯(峽山有胡孫/愁予常過之)¶
木磴鱗鱗滑帶泥微生欹側寄枯藜胡孫愁處我猶過¶
箇裏如今幸有梯¶
　　雷洞平(七十二洞皆在道傍大旱有禱投香花不/應即以大石或死彘及婦人弊履投¶而觸)
<pb:KR4d0265_WYG_018-14a>
　　　(之雷雨/即至)¶
行人魄動風森森兩崖奔黒愁太隂不知七十二洞處<md:KR4d0265_SBCK_018-10b>¶側足下窺雲海深聞有神龍依佛住棖觸須㬰召雷雨¶
兩川稻熟須好晴我亦閒游神勿驚¶
　　八十四盤¶
冥鴻無伴鶴孤飛囘首塵籠一笑嬉八十四盤新拄杖¶
萬三千乗舊牙旗石梯碧滑雲生後木葉紅斑雪霽時¶
說與同行莫惆悵人間捷徑轉嶔巇
<pb:KR4d0265_WYG_018-14b>
　　婆羅平¶
仙聖飛行此是家路逢真境但驚呀神農嘗外盡靈藥¶
天女散餘多異花嵐雨逼衣寒似鐵氷泉炊米硬於沙¶
峯頭事事殊塵世缺甃跳梁笑井蛙¶
　　思佛亭曉望<md:KR4d0265_SBCK_018-11a>¶栗烈剛風刮病眸登臨何啻緩千憂界天暑雪青城外¶
湧地晴雲瓦屋頭浩蕩他年誇北客蒼茫何處認西州¶
千巖萬壑須尋徧身是江湖不繫舟
<pb:KR4d0265_WYG_018-15a>
　　光相寺¶
峰頂四時如大冬芳花芳草春自融苔痕新晞六月雪¶
木勢舊偃千年風雲物為人布世界日輪同我行虚空¶
浮生元自有超脱地上可憐悲攓蓬¶
　　七寶巖(大峨絶頂白水寺已在山半/由白水陡上至巖又六十里)¶
天如碧玉甌下覆白玉盤晶光眩相射我獨居兩間正¶
視不勝瞬却立聊少安但覺風浩浩骨毛森以寒神仙¶
杳無處寧論有塵寰身輕一槁葉兩腋如飛翰同行挽<md:KR4d0265_SBCK_018-11b>¶
<pb:KR4d0265_WYG_018-15b>
我衣何往何當還少㽞作詩去竒哉此憑闌¶
　　淳熙四年六月二十七日登大峨之巔一名勝¶
　　　峰山佛書以為普賢大士所居連日光相大現¶
　　　賦詩紀實屬印老刻之以為山中一重公案¶
勝峰髙哉摩紫青白鹿導我登化城住山大士喜客至¶
兜羅布界繽相迎圓景明暉倚雲立艴如七寶莊嚴成¶
一光未定一光發中有墨像隨心生白毫從地插空碧¶
散燭象緯天龍驚夜神受記亦修供照世洞然千百燈
<pb:KR4d0265_WYG_018-16a>
明朝銀界混一白咫尺眩轉寒凌兢天容野色儵開閉¶
慘澹變化愁仙靈人言六通欲大現洗山急雨如盆傾¶
重輪叠采印巖腹非煙非霧非丹青我與化人中共住<md:KR4d0265_SBCK_018-12a>¶鏡光覿面交相呈前山忽湧大圓相日圍月暈浮青冥¶
林泉草木盡含裹是則名為普光明言詞海藏不勝讚¶
北峰復有金橋横衆慈久立佛事竟一塵不起山竛竮¶
向來無法可宣説為問有耳如何聽我本三生同行願¶
隨縁一念猶相應此行且復印心地衣有寶珠奚外營
<pb:KR4d0265_WYG_018-16b>
題詩説偈作公案亦使來者知吾曽神通佛法須判斷¶
一任熱椀春雷鳴¶
　　詣佛閣晚望雪山數十峰如爛銀晃耀暑光中¶
累塊蒼然是九州大千起滅更悠悠雪光正照天西角¶
日影長浮雨上頭峰頂何曽知六月塵間想已别三秋¶
佛毫似欲㽞人住横野金橋晚未收<md:KR4d0265_SBCK_018-12b>¶　　浄光軒(白水寺/)¶
翳華銷盡八窓明雨竹風泉演妙聲身世只今髙幾許
<pb:KR4d0265_WYG_018-17a>
北峰渾共倚闌平¶
　　虎溪(黑水寺前雖不及雙溪亦佳處也開山僧至/此斷渡一虎踞前因跨之亂流以濟今¶作橋)
　　　(其上水嵗推/盪輒更新之)¶
水本無心作浪波經行偶與石相磨不須更問橋安否¶
喚取於菟載我過¶
　　白雲峽(牛心寺/)¶
雙溪疑從銀漢下我欲窮源問仙舎飛瀾濺沫潄籃輿¶
却望兩崖天一罅踈踈暑雨滑危梯䇿䇿山風掖髙駕
<pb:KR4d0265_WYG_018-17b>
幽尋險絶太竒生莫笑退之號太華<md:KR4d0265_SBCK_018-13a>¶　　孫眞人菴¶
何處仙翁舊隱居青蓮巉絶似蓬壺雲深未到淘朱洞¶
雨小先尋煉藥爐磵下草香疑可餌林間虎伏試教呼¶
閒身儘辦供薪水定肯分山一半無¶
　　龍門峽¶
插天千丈兩碧城中有玉塹穿巖扃瀑流懸布不知數¶
亂落嵌根飛白雨瑶琨為室雲為闗龍君所居朱夏寒
<pb:KR4d0265_WYG_018-18a>
不辭擊棹更深入萬一龍驚雷破山¶
　　既離成都故人送者逺至漢嘉分袂其尤逺而¶
　　　相及於峨睂之上者六人范季申郭中行楊商¶
　　　卿嗣勲李良仲譚德稱口占此詩㽞别<md:KR4d0265_SBCK_018-13b>¶我本住林屋風吹來錦城錦城亦何樂所樂多友生相¶
從不知久相送不計程横絶峨睂巔欲去有餘情吾宗¶
蓋難弟李郭人中英二楊懿文德譚子資粹清相視心¶
莫逆劇談四筵輕明朝各回首雲水相與平我今投紱
<pb:KR4d0265_WYG_018-18b>
去行且扶藜耕淒凉别知賦慷慨結客行後㑹豈不好¶
路長恐寒盟諸賢乃不凡骨相有功名大厦罩羣木明¶
廷朝萬靈王畿坦如砥結綬當同登道傍石湖水誰能¶
叩柴荆夢中儻相見秉燭聽殘更¶
　　聞威州諸羌退聽邊事已寧少城籌邊樓開檻¶
　　　修葺亦畢工作詩寄權制帥髙子長¶
籌邊樓上美髯翁赤白&KR0504;飛笑語中勃律天西元采玉<md:KR4d0265_SBCK_018-14a>¶蓬婆雪外昨分弓踏筵舞罷平䦨月横槊詩成滿袖風
<pb:KR4d0265_WYG_018-19a>
諸校各能歌破陣何須琴裏聽平戎(破陣平戎皆有本/事子長當一笑領)¶
　
　
　
　
　
　
　
<pb:KR4d0265_WYG_018-19b>
　
　
　
　
　
　
　
　石湖詩集卷十八
