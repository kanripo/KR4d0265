# -*- mode: mandoku-view; -*-
#+TITLE: 石湖居士詩集
#+DATE: 2015-09-11 13:08:29.533150
#+PROPERTY: ID KR4d0265
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0466-021石湖居士詩集-卷第二十一.
<pb:KR4d0265_SBCK_021-1a>¶
石湖居士詩集卷二十一¶
　　　秀州門外泊舟¶
拍岸淸波撲岸埃黒頭霜鬢幾徘徊禾興門外官楊柳¶
又見扁舟上堰來¶
　　　臨平道中¶
煙雨桃花夾岸栽低低渾欲傍船來石湖有此紅千葉¶
前日春寒緫未開¶
　　　夜過越上不得遊覽¶
王程公事兩相催衝雨片帆連夜開千巖萬壑在何處¶
山隂道中無好懷豈有酒船㝷賀老興盡却能訪安道¶
鑑湖春色漫芳菲付與靑靑湖畔草¶
<pb:KR4d0265_SBCK_021-1b>¶
　　　道中古意二絶¶
桃李寂無言垂楊照溪緑不見苧蘿人空吟若邪曲¶
浣紗寂不好辛苦觸戰箭東施無麗質安穩嫁鄉縣¶
　　　觀禊帖有感三絶¶
古人賦多情無事輒愁苦蘭亭一觴詠感&KR0099;乃如許¶
寶章薶九泉摹本範百世白鵞滿波間誰識腕中意¶
三日天氣新禊飲傳自古今人不好事佳節棄如土¶
　　　浙東舟中¶
處處槿樊圃家家桃廡門魚鹽臨水市煙火隔江村雨¶
過張帆重潮來汲井渾彎跧短篷底休&KR0003;兩朱轓¶
　　　初赴明州¶
<pb:KR4d0265_SBCK_021-2a>¶
四征惟是欠東征行李如今忽四明海接三韓諸島近¶
江分七堰兩潮平擬將寬大來宣詔先趂淸和去勸耕¶
頂踵國恩元未報驅馳何敢歎勞生(昌國縣圖障於海/中題字云自此與)¶
(髙麗國接界蓋/宇内極東處也)¶
　　　&KR0009;虎丘範長老¶
誰云簪紱坐成禽亦漫爲官漫好音身巳備嘗生老病¶
心何曽住去來今一波不動月空照萬籟無情風自吟¶
持此東歸似同志故應分我半山林¶
　　　次韻汪仲嘉尚書喜雨¶
雨雲渾似雪雲同天意人心本自通吏役驅驅&KR0016;馬滑¶
何如欹枕閉門中¶
<pb:KR4d0265_SBCK_021-2b>¶
老身窮苦不須憂未有毫分慰此州但得田間無歎息¶
何須地上見錢流¶
　　　曉起¶
窓明驚起倒裳衣鈴索頻摇定怪遲即入簿書叢裏去¶
少留欹枕聽黃鸝¶
　　　大風(四明亦/有颶風)¶
颶母從來海若家靑天白地忽飛沙煩將殘暑驅除盡¶
只莫顚狂損稻花¶
　　　大黃花¶
大芋髙荷半畝隂玉英危綴碧瑶簪誰知一葉蓮花面¶
中有將軍劒㦸心¶
<pb:KR4d0265_SBCK_021-3a>¶
　　　進修堂前荷池¶
方池留水勝埋盆露入蓮腮沁粉痕鈴索無聲人不到¶
小禽飛入鬧荷根¶
　　　州宅堂前荷花¶
凌波仙子靜中芳也帶酣紅學醉粧有意十分開曉露¶
無情一餉斂斜陽泥根玉雪元無染風葉靑葱亦自香¶
想得石湖花正好接天雲錦畵船凉¶
　　　新荔枝四絶¶
荔浦園林瘴霧中戎州沽酒擘輕紅五年食指無占處¶
何意相逢萬壑東¶
海北天西兩鬢蓬閩山猶欠一枝笻鄞船荔子如新摘¶
<pb:KR4d0265_SBCK_021-3b>¶
行脚何須更雪峰¶
甘露凝成一顆冰露穠冰厚更芳馨夜凉將到星河下¶
擬共嫦娥鬭月明¶
趠泊飛來不作難紅塵一&KR0016;笑長安孫郎皺玉無消息¶
先破潘郎玳瑁盤(四明海舟自福唐來順風三數日至/得荔子色香都未減大勝戎涪間所)¶
(産莆陽孫使君許&KR0009;蜜荔過期不至貳/車潘進奏餉玳瑁一種亦佳并賦之)¶
　　　甬東道院午坐¶
一夜西風轉酒旗午餘殘暑不多時緑荷半蝕霜前葉¶
丹桂全封雨後枝忙裏有詩償日課老來無賦爲秋悲¶
梳頭小隷那知此強向窓前數鬢絲¶
　　　東門外觀刈熟民間租米船相銜入門喜作二¶
<pb:KR4d0265_SBCK_021-4a>¶
　　　絶¶
菊莎杞棘㸑無煙日日文書橫索錢今日甬東官况好¶
東津門外看租船(文書謂諸/司督逋者)¶
潮到靈橋緑繞船海邊力穡屢豐年淡靑山色深黃稻¶
恰似胥門九月天¶
　　　探木犀¶
秋半秋香花信遲攀枝擘葉看纎微昨朝尚作茶槍痩¶
今雨催成粟粒肥¶
　　　九月五日晴煖歩後園¶
海氣烘晴入斷霞半空雲影界山斜輕羅小扇游蜂畔¶
只比東風有菊花¶
<pb:KR4d0265_SBCK_021-4b>¶
　　　九日憶菊坡¶
菊坡長恨隔橫塘城郭山林自不雙放棹松江花巳逺¶
濤江之外更鄞江¶
　　　重陽九經堂作¶
俗間佳節自悤悤老去悲秋又客中靑嶂捲簾三面月¶
黃花吹鬢幾絲風十年故國新栽柳萬里他鄉舊轉蓬¶
誰與安排今夜夢片帆飛到小籬東¶
　　　眞瑞堂前丹桂¶
血色凡花太俗生花工新意染秋英袍紅太重鞓紅淺¶
畵不能摹句寫成¶
官忙風月鎭長閒開遍香紅酒尚寒若要與花相領略¶
<pb:KR4d0265_SBCK_021-5a>¶
千巖隨分有闌干(石湖千巖觀前/手植丹桂二畝)¶
　　　題羔羊齋外木芙蓉¶
慵粧酣酒夕陽濃洗盡霜痕看綺叢緑地團花紅錦障¶
不知庭院有西風¶
　　　進思堂夜坐懷故山¶
塵事潮來不可推身如病鶴強毰毸簿書遮斷㝷詩路¶
風雨驚殘問月杯想得竹門無客到&KR0033;須雪夜有船廻¶
鱸鄉望眼雙明處衹欠凌霄萬仞臺¶
　　　楊少監&KR0009;西征近詩來因賦二絶爲謝詩卷第¶
　　　一首乃石湖作別時倡和也¶
柴門重客醉中歸尚憶揮毫索紙時何物與儂供不朽¶
<pb:KR4d0265_SBCK_021-5b>¶
西征卷首石湖詩¶
錦囊隨上越王臺天海風濤亦壯哉書到嶺頭梅恰動¶
一枝應伴一篇來¶
　　　羔羊齋小池兩涘木芙蓉盛開有懷故園¶
洞戸掩秋深畵橋橫晚靜嫋嫋芙蓉風池光弄花影懷¶
我白鷗邊錦帳繚千頃明河拍岸平紅緑染天鏡釣船¶
無畔岸收拾入簿領牆籓束院落寒窘令人癭¶
　　　鹿鳴席上贈貢士¶
登陸由來&KR0003;四明台星光處更魁星海濱二老尊周室¶
館下諸生右漢廷秋賦重増人物志春闈俱上佛名經¶
一飛好趂扶摇便咫尺西興是北溟¶
<pb:KR4d0265_SBCK_021-6a>¶
　　　大廳後堂南窓負暄¶
萬壑無聲海不波一窓油紙暮春和醉眠陡覺氍毹贅¶
圍坐翻嫌榾柮多水煖玉池添潄嚥花生銀海費揩摩¶
端如擁褐茅檐下袛欠烏烏擊缶歌¶
　　　晚歩北園¶
刮地晴飊退海痕出門無扇可障塵麥䊀瘠土何時雪¶
梅糝踈林昨夜春天鏡風煙疑夢事鬢霜時節尚官身¶
裹章束帶朝還暮慚愧靑鞋紫領巾¶
　　　謝賜臘藥感遇之什¶
鴻寶刀圭下九關十年長奉璽封看扶持蒲柳身猶健¶
收拾桑榆歳又寒天地恩深雙鬢雪山川途逺一心丹¶
<pb:KR4d0265_SBCK_021-6b>¶
疲甿疾苦今何似拜手歸來愧伐檀¶
　　　立春後一日作¶
浮生萬法本悠哉大笑羲娥轉轂催官事巳邀癡作伴¶
春風應共老俱來雲容雪意將詩問柳眼花心待酒媒¶
九十韶光天不斳人間笑口自難開¶
　　　春前十日作¶
臘淺猶賖十日春官忙長愧百年身雪催未動詩無力¶
愁遣還來酒不神節物何曽欺老病書生自慣&KR0003;悲辛¶
終期戚促成何事今古紛紛一窖塵¶
　　　三江亭觀雪¶
隂山陽朔雪中廻行到天西玉作堆乗興却遊東海上¶
<pb:KR4d0265_SBCK_021-7a>¶
白銀宫闕認蓬萊¶
　　　懷歸&KR0009;題小艇¶
日出塵生萬劫忙可憐虚費𨻶駒光若敎閒裏工夫到¶
始覺淡中滋味長歳晚角巾思芋栗年來手版愧耕桑¶
松風蘿月須相信春水深時上野航¶
　　　雪後雨作¶
瑞葉飛來麥巳靑更煩膏雨發欣榮東風不是厭滕六¶
却怕雪天容易晴¶
　　　再雪¶
銀竹方依檐住瑶花又入簾窺一白本憐麥瘦重來應¶
爲梅遲¶
<pb:KR4d0265_SBCK_021-7b>¶
　　　立春日陪魏丞相登三江亭¶
佳節登臨始此回聊從晻靄望蓬萊水分江北渡頭去¶
風自海東潮外來太白天寒猶帶雪十洲池煖巳浮醅¶
一尊往酹發船鼓我亦歸帆相次開¶
　　　&KR0009;題鹿伯可見一堂¶
夢覺春闈俱轉蓬仙凡今隔玉霄東聊攀鐵鎖問何似¶
豈敢避堂邀蓋公¶
生來於君一歳長決去愧我三年遲今世誰不落第二¶
著鞭尚續堂中詩¶
雪溪興盡船當廻却擬登陸遊天台經行見一堂前路¶
轉入湖山㝷悞來¶
<pb:KR4d0265_SBCK_021-8a>¶
　　　將赴建康出城¶
牒訴繽紛塞甕天經年癡坐兩三椽出門納納乾坤大¶
依舊靑山繞畵船¶
　　　寺莊¶
大麥成苞小麥深秧田水滿緑浮針今年一飽全無慮¶
寬盡歸舟去客心¶
　　　育王方丈¶
窓紙悲嘶萬壑風石梁飛澗倒枯松因勤昨夜三更雨¶
添作投淵雪色龍¶
　　　鰻井¶
決甃神通未易論雨聲留客夜翻盆不辭客路春泥滑¶
<pb:KR4d0265_SBCK_021-8b>¶
<pb:KR4d0265_SBCK_021-8b>¶
抖擻軒裳一鬨塵任敎空翠滴烏巾老身巳到籃輿上¶
處處靑山是故人¶
　　　育王望海亭¶
海雲晻靄日蘢葱案指光中萬象空想見蓬萊西望眼¶
也應知我立長風¶
　　　天童三閣(千佛羅/漢善財)¶
松蘿&KR0456;天墮空翠迎面風香三十里曽宫亭亭隔瑶水¶
碧瓦瓊榱五雲裏千佛當門無半偈聲聞未解祖師意¶
徧參踏破靑鞋底前樓後閣玲瓏起閒客那知如許事¶
東齋聽雨爛熳睡覺來一轉聊布施普請雲堂來擬議¶
<pb:KR4d0265_SBCK_021-9a>¶
石湖居士詩集卷二十一¶
