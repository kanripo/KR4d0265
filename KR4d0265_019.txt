# -*- mode: mandoku-view; -*-
#+TITLE: 石湖居士詩集
#+DATE: 2015-09-11 13:08:29.447393
#+PROPERTY: ID KR4d0265
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0466-019石湖居士詩集-卷第十九.
<pb:KR4d0265_SBCK_019-1a>¶
石湖居士詩集卷十九¶
　　　犍爲江樓¶
河邊堵立看歸篷三老開頭暮欲東漲水稠灘連峽内¶
淺山浮石似湘中無人驛路榛榛草有客江樓浩浩風¶
種落塵消少公事賸裁新語&KR0009;詩筒(縣令師永錫/同年能詩)¶
　　　宣化道中¶
瘦草蕭踈巳似秋盤陀山骨束江流兩崖若不頑如鐵¶
爭得狂瀾拍岸休¶
　　　將至敘州¶
亂山滿平野漲水豪大川仄徑無轍跡踈林有炊煙山¶
農旦燒畬蠻賈暑荷氈窮鄉足荒怪打鼓催我&KR0179;¶
<pb:KR4d0265_SBCK_019-1b>¶
　　　七夕至敘州登鎖江亭山谷謫居時屢登此亭¶
　　　有詩四篇敬用其韻¶
水口故城丘壠平新亭乃有縆鐵橫(舊戎州在對江山/趾下臨馬湖蠻江)¶
(路蠻自江出必過城下故寘鎖以爲限今&KR0118;城過江/巳失形勝而猶於亭鎖江特以攔稅而巳非本旨也)歸¶
艎擊汰若飛渡一雨徹明秋漲生東樓鎖江兩重客筆¶
墨當代俱詩鳴我來但醉春碧酒星橋脉脉向三更(郡/醖)¶
(舊名重碧取杜子美東樓詩重碧酤/春酒之句余更其名春碧語意便勝)¶
　　　江安道中(近瀘州最險處號張旗三灘言張旗/之頃巳過三灘其湍急如此瀘戎之)¶
(間有渡瀘亭然不知孔明竟出何路今鎖江/對岸廢城下臨馬湖有韋髙紀功碑巋然荒)¶
(榛中疑此/或是古迹)¶
穠緑連村荔子丹瘴雲將雨暗前灣張旗且喜三灘駛¶
<pb:KR4d0265_SBCK_019-2a>¶
叱馭曽驚九折艱瀘水舟閒迷古渡馬湖碑缺伴荒山¶
威名功業吾何有無事飄飄犯百蠻¶
　　　瀘州南定樓¶
歸艎東下興悠哉小住危闌把一杯樓下沄沄内江水¶
明朝同入大江來¶
　　　題譚德稱扇(德稱與楊商卿父子送余逺至瀘/之合江以扇求詩各爲題一絶)¶
蠻風吹雨瘴江肥短草荒山鳥不飛盡是瀘南腸斷句¶
如今分與故人歸¶
　　　題楊商卿扇¶
君歸我去兩銷魂愁滿千山鎖瘴雲後夜短檠風雨暗¶
誰能相伴細論文¶
<pb:KR4d0265_SBCK_019-2b>¶
　　　題楊子容扇¶
雙竹軒窓聽讀書垂天雲翼要摶扶與君只作三年別¶
射䇿東來過石湖¶
　　　譚德稱楊商卿父子送余自成都合江亭相從¶
　　　至瀘南合江縣始分袂水行踰千里作詩以別¶
合江亭前送我來合江縣裏別我去江流好合人好乖¶
明日東西南北路千里追隨不忍歸一杯重把知何處¶
臨岐心曲兩茫然但祝頻書無別語¶
　　　發合江數里&KR0009;楊商卿諸公¶
臨分滿意&KR0003;離愁草草無言衹淚流&KR0179;尾竹林遮縣市¶
故人猶自立沙頭¶
<pb:KR4d0265_SBCK_019-3a>¶
　　　過江津縣睡熟不暇梢&KR0179;¶
西風扶櫓似乗槎水闊灘沉浪不花夢裏竹間喧急雪¶
覺來&KR0179;底滚鳴沙¶
　　　恭州夜泊¶
&KR1181;山磽确強田疇村落熙然粟豆秋翠竹江村非錦里¶
靑溪夜月巳渝州小樓髙下依盤石弱纜西東戰急流¶
入峽初程風物異布裙跣婦緫垂瘤¶
　　　大&KR0044;泊樂温有懷商卿德稱¶
暑候秋逾濁江流晚更渾瘴風如火焮嵐月似煙昏城¶
郭廩君國山林妃子園故人新判袂得句與誰論¶
　　　涪州江險不可泊入黔江檥舟¶
<pb:KR4d0265_SBCK_019-3b>¶
黃沙翻浪攻排亭濆淖百尺呀成坑坳窪眩轉久乃平¶
一渦熨帖千渦生篙師絶叫&KR0460;川靈鳴鐃飛渡如奔霆¶
水從岷來如濁涇夜榜黔江聊濯纓玻瓈徹底鏡面淸¶
忽思短棹中流橫釣絲隨風浮月明¶
　　　妃子園(涪陵荔子天寶所貢去州里所有此園/然峽中荔子不及閩中逺甚陳紫又閩)¶
(中之/最也)¶
露葉風枝驛&KR0016;傳華淸天上一嫣然當時若識陳家紫¶
何處蠻村更有園¶
　　　豐都觀(在豐都縣後三里平都山舊名仙都觀/相傳前漢王方平後漢隂長生得道處)¶
(隂君上升時五雲從地湧出丹竈古柏皆其/故物晉隋殿宇無恙壁畵悉是當時遺蹟内)¶
(王母朝元隊仗尤竒道士云此地即所/謂北都羅豐所住又名平都福地也)¶
<pb:KR4d0265_SBCK_019-4a>¶
神仙得者王方平誰其繼之隂長生飄然空飛五雲軿¶
土賓寥陽留玉京石爐丹氣常夜明寵光萬柏森千齡¶
峽山偪仄岷江縈洞宫福地古所銘云有北隂神帝庭¶
太隂黒簿囚&KR0017;靈自從仙都啟巖扃明霞流電飛陽晶¶
暉景下墮鑠九冰塞絶苦道升無形至今臺殿棲竛竮¶
隋圬唐堊留丹靑十仙怪竒溪女淸瑶池仙仗紛娉婷¶
琅璈赴節鏘欲鳴我來秋暑如炊蒸汗流呀氣扶枯藤¶
摩挲衆蹟不暇評聊記梗槩知吾曽¶
　　　萬州西山湖亭秋荷尚盛¶
叢薈忽明眼山腰灔湖光列岫繞雲錦深林護風香西¶
山即太華玉井餘秋芳隔江招岑仙共擘雙蓮房¶
<pb:KR4d0265_SBCK_019-4b>¶
　　　下巖¶
疇昔中巖一夢殘下巖風景亦髙寒峽中無處堪停棹¶
雨後今朝始凭闌不用苦求毫相現衹敎長挂水簾看¶
山僧勸我題蒼壁坡谷前頭未敢刊¶
　　　魚復浦泊舟望月出赤甲山山形斷缺如鼉龍¶
　　　坐而張頤月自缺中騰上山頂¶
月出赤甲如金盆蹲龍呀口吐復吞長風浩浩挾之出¶
影落半江沉復翻天髙夜靜四山寂惟有灘聲喧水門¶
髙齋詩翁不可作我亦不眠終夕看¶
　　　夔門即事(自東川入峽路至恭州便有癭俗夾/岸山悉痺小入夔界山皆傑然連三)¶
(峽夔水不可飲取之卧龍十里之外雲安/麴米春自唐以來稱之今夔酒乃不佳)¶
<pb:KR4d0265_SBCK_019-5a>¶
峽行風物不堪論袢暑驕陽雜瘴氛人入恭南多附贅¶
山從夔子盡侵雲竹枝舊曲元無調麴米新篘但有聞¶
試覓淸泠一杯水筒泉須自卧龍分¶
　　　瞿唐行(七月十九日至夔子灔澦撒髮不可犯/是夜水漲及山腹詰旦視灔澦則巳在)¶
(水中土人云此靑草齊也可以冒險而入遂/鼓棹畧其頂而過郡中遣候兵立山上每一)¶
(舟平安則揺幟以招後舟白鹽赤甲皆峽口/大山黃嵌黒石皆峽中至險處入峽西岸有)¶
(聖泉舟人或向之疾呼曰人渴也泉即迸/下一杯許復乾余舟過甚急未之試也)¶
川靈知我歸有程一夜漲痕千丈生中流擊楫洶作氣¶
夾岸簸旗呀失聲不知灔澦在&KR0179;底但覺瞿唐如鏡平¶
鑿峽䟽川狠石破號山索飲飛泉驚白鹽赤甲轉頭失¶
黒石黃嵌&KR0184;命輕草齊増肥無泊處竹枝凝咽空餘情¶
<pb:KR4d0265_SBCK_019-5b>¶
人間險路此竒絶客裏驚心吾飽更劒閣翻成蜀道易¶
請歌范子瞿唐行¶
　　　夜泊歸舟(州有宋玉/宅昭君臺)¶
舊國風煙古新凉瘴癘淸片雲將客夢微月照江聲細¶
和悲秋賦遥憐出塞情荒山餘閥閱兒女擅嘉名¶
　　　秭歸郡圃絶句二首¶
花竹蕭騷小圃畦官居翻似隱淪棲巴山四合秋陽滿¶
杜宇黃鸝相對啼¶
孤城偪仄復偪仄前山後山靑欲來市聲蕭條衙鼓靜¶
惟有叱灘喧萬雷(叱灘即黃魔灘/下連人鮓甕)¶
　　　宋玉宅(相傳秭歸縣治即其舊址縣左/旗亭好事者題作宋玉東家)¶
<pb:KR4d0265_SBCK_019-6a>¶
悲秋人去語難工揺落空山草木風猶有市人傳舊事¶
酒壚還在宋家東¶
　　　後巫山髙一首(余前年入峽常賦巫山髙今復/作一篇十二峰中東西各一峰)¶
(最竒不可繪畵左右前後餘峰之可觀者尚/多不止十二峰也不問隂晴雲物常相暎帶)¶
(尤爲勝絶但以漲江湍怒難檥泊鼓棹而過/不復登廟前余以水暴漲得下瞿唐至巫山)¶
(縣人云却須水退始可入巫峽/一夜水落十餘丈遂不復滯留)¶
凝眞宫前十二峰兩峰娟妙翠插空餘峰競秀尚多有¶
白壁蒼崖無數重秋江潄石半山腹&KR0029;天削鐵荒行蹤¶
造化鍾竒矗瑶巘眞靈擇勝深珠宫朝雲未罷暮雲起¶
隂晴竟日長冥濛瑶姬作意送歸客一夜收潦仍回風¶
仰看館御飛檝過回首巳在虚無中惟餘烏鴉作使者¶
<pb:KR4d0265_SBCK_019-6b>¶
迎&KR0179;送&KR0179;西復東¶
　　　黃牛峽(廟爲黃牛神所居即石馬繫祠門處東/坡所書歐公詩及本事碑石在東廡祠)¶
(後髙峰之上有黃牛迹客舟甚敬之/以歐公故石馬亦有靈扁護甚嚴)¶
朝離悲秋宅午榜叠石磯小留黃牛廟細讀石馬詩黃¶
牛隱見蒼山裏石馬至今猶馘耳當年夢境識仙翁馬¶
爲迎門神爲起物生不朽繫所逢歐詞蘇筆蒼苔封山¶
髙水長翁之風石馬亦與翁無窮¶
　　　假十二峰(即黃牛峽山自此&KR0033;至平/喜埧千峰重複靡不竒峭)¶
巴東三峽數巫陽山入西陵更鬱蒼何以假爲非確論¶
&KR0033;疑溟涬弟髙唐¶
　　　扇子峽(兩岸山尤竒殆過巫/峽蝦蟇碚在南岸)¶
<pb:KR4d0265_SBCK_019-7a>¶
兹行看山眞飽諳今晨出峽仍窮探南磯北磯白鐵壁¶
千峰萬峰蒼玉篸橫前&KR0033;疑江巳斷崛起競與天相攙¶
蜀山欲窮此盤礴禹力巳盡猶鐫&KR2421;望舒宫中金背蟾¶
泥塗脫盡餘老饞下飲岷江不知去流涎落吻如排髯¶
挈瓶檥棹&KR0445;淸甘未暇煮茗和薑鹽聊將滌硯濡我筆¶
恍惚詩律髙巉巖¶
　　　荆渚中流回望巫山無復一&KR0039;戲成短歌¶
千峰萬峰巴峽裏不信人間有平地渚宫回望水連天¶
却疑平地元無山山川相迎復相送轉頭變滅都如夢¶
歸程萬里今三千幾夢即到石湖邊¶
　　　魯家洑入沌(三江口即岳陽路水大難行遂入/沌行沌中最空夐處名百里荒盜)¶
<pb:KR4d0265_SBCK_019-7b>¶
(區/也)¶
過盡巴東巫峽長荆川鼓棹更茫茫避風怕入三江口¶
乗月貪行百里荒夜後逢人盡刀劒古來踏地皆耕桑¶
可憐行路難如此一簇寒蘆尚稅場¶
　　　鄂州南樓¶
誰將玉笛弄中秋黃鶴飛來識舊游漢樹有情橫北渚¶
蜀江無語抱南樓燭天燈火三更市揺月旌旗萬里舟¶
却笑鱸鄉垂釣手武昌魚好便淹留¶
　　　題黃州臨臯亭¶
夏口風帆赤壁磯雪堂釃酒竹樓棋繫舟一日黃州下¶
只辦登臨不辦詩¶
<pb:KR4d0265_SBCK_019-8a>¶
　　　江州&KR0067;樓夜宴(前瞰大江後臨廬山登臨名勝/殆甲他處&KR0067;亮南樓乃在武昌)¶
(非此也亮常刺江州後/人製此名非斯樓之要)¶
岷江潄北渚廬阜窺南窓名山復大川超覽兹樓雙何¶
必元規塵自足豪他邦使君秫田熟新凉篘酒缸落景¶
澹碧瓦長虹吐金釭客從三峽來噩夢隨奔瀧小留聽¶
琵琶&KR0179;旗卷修杠請呼裂帛絃爲拊洮河腔曲終四憑¶
闌倦遊心始降明發挂帆去曉鐘煙外撞¶
　　　東林寺(慧逺師白蓮社也傍有樂天草堂對山/絶頂即天池文殊現燈處李成焚劫南)¶
(北山獨不/毀二林)¶
談易繙經宰木春三生猶自裊煙熏客塵長隔虎溪水¶
劫火不侵香谷雲老矣懶供蓮社課歸哉忺讀草堂文¶
<pb:KR4d0265_SBCK_019-8b>¶
山頭一任天燈現箇事何曽落見聞¶
　　　過虎溪對東林蒼巖翠樾下浸大澗宛似靈隱¶
　　　冷泉囑長老法才作亭名曰過溪且爲率山丁¶
　　　薙草定基一朝而畢¶
過溪無限翠屏開大笑從敎虎子猜不獨山中添故事¶
仍敎題作小飛來¶
　　　病倦不能過谷簾三峽&KR0009;題¶
白龍靑峽紫煙爐山北山南只半塗&KR0003;與同來緑玉杖¶
他年終補卧遊圖¶
　　　湖口望大孤¶
廬阜岡&KR0020;斷江流漭相通大孤如小冠插入奫淪中我¶
<pb:KR4d0265_SBCK_019-9a>¶
欲蛻濁浪往馭揚瀾風晃晃銀色界濙濙水晶宫濯足¶
望八荒列宿羅心胸客帆詎肯駐搔首蒼煙叢¶
　　　澎浪磯阻風¶
浦口舟藏㝷丈慳篙師抱膝朝暮閒逆風來從水府廟¶
濁浪欲碎小孤山太白猶髙缺蟾墮長江未盡歸鬢斑¶
短歌聊復怨行路當有聽者凋朱顔¶
　　　馬當洑阻風居人云非五日或七日風不止謂¶
　　　之重陽信¶
拍岸回流逆上磯枯楊折葦靜相依趂墟漁子晨爭渡¶
賽廟商人晚醉歸重九信來風未憗大千行徧昨俱非¶
羈愁萬斛從頭數帶眼今秋又減圍¶
<pb:KR4d0265_SBCK_019-9b>¶
<pb:KR4d0265_SBCK_019-9b>¶
碧葦無思連天生靑山有情終日橫風聲洶怒木朝拔¶
川氣流光珠夜明誰能坐守白頭浪我欲往&KR0016;金背鯨¶
俛仰之間撫四海可憐歩歩愁江程¶
　　　長風沙¶
夕陽明逺帆髙浪兀孤嶼綿綿淮山來閃閃沙鳥去落¶
木兩山家炊煙南北渡睂伸擊汰行夢愕阻風處¶
　　　九月八日泊池口¶
斜景下天末煙霏酣夕紅餘暉染江色瀲灔琥珀濃我¶
從落日西忽到大江東回首舊遊處曛黃錦城中藥市¶
并樂事歌樓沸晴空故人十二闌豈復念此翁¶
　　　池州九日用杜牧之齊山韻¶
<pb:KR4d0265_SBCK_019-10a>¶
年年佳節歌式微秋浦片帆還欲飛萬里蜀魂思逺道¶
九歌楚調送將歸杯中山影分秋色木末江光借夕暉¶
細撚黃花一枝盡霏霏金屑滿征衣¶
　　　離池陽十里淸溪口復阻風¶
恰從秋浦挂籧篨又泊淸溪十里餘愁水愁風吹帽後¶
作雲作雨授衣初逺㝷草市沽新酒牢閉篷窓理舊書¶
行路阻艱催老病騷騷落雪滿晨梳¶
　　　梅根夾¶
辛苦凌波棹平安入夾&KR0179;日明漁浦網風側瓦窑煙老¶
圃容挑菜村巫橫索錢且投人處宿終夜得佳眠¶
　　　宿長蘆寺方丈¶
<pb:KR4d0265_SBCK_019-10b>¶
塔廟新浮水汀洲舊布金聊憑一葦力與障萬波侵帆¶
影窺門近鐘聲出院深夜闌雷破夢欹枕聽潮音¶
　　　將至吳中親舊多來相迓感懷有作¶
望見家山意欲飛古來燕晉一沾衣回思客路豈非夢¶
乍聽鄉音眞是歸新事略從年少問故人差覺坐中稀¶
不須更&KR0003;桑榆晚霜後鱸魚也自肥¶
石湖居士詩集卷十九¶
<pb:KR4d0265_SBCK_019-11a>¶
<pb:KR4d0265_SBCK_019-12a>¶
