# -*- mode: mandoku-view -*-
#+TITLE: 石湖詩集
#+DATE: 2015-09-23 10:23:32
#+PROPERTY: LASTPB  <md:KR4d0265_SBCK_025-1a>
#+PROPERTY: JUAN 28

¶
<md:KR4d0265_SBCK_028-1a>¶
<pb:KR4d0265_WYG_028-1a>
欽定四庫全書
　石湖詩集巻二十八¶
　　　　　　　　　　　　宋　范成大　撰
　　送聞人伯卿赴銅陵¶
雪壓關山晝掩扄故人何事短長亭折腰直為瓶無粟¶
便腹猶憐笥有經牒訴塵埃頭更白簡編燈火眼終青¶
可憐東壁輝光外寥落江湖處士星¶
　　重送伯卿
<pb:KR4d0265_WYG_028-1b>
雪花來無時入春遂三作氷柱凍不解去地纔一握東¶
風畏竒寒未敢破梅蕚已僵員嶠蠺那問紇干雀萬徑¶
無行蹤扣户驚剥啄故人竹葉舟歳晚夣漂泊自云飢¶
所驅豈不念丘壑經誼金華省文采石渠閣平生百未¶
試墨綬嚇猿鶴取舎一熊掌得䘮兩蝸角不嫌干進鈍<md:KR4d0265_SBCK_028-1b>¶俯仰無愧怍低囬簿書叢萬卷無處著惜哉小舉袖負¶
此不龜藥頗聞江臯縣訟簡民氣樂政成松竹林詁訓¶
緝家學廼翁力菑畬待子収播穫三年此書出衆說眇
<pb:KR4d0265_WYG_028-2a>
螢皭持歸許窺觀慰我久離索今朝雲潑墨霰雨縱横¶
落檣竿挽不住帆峭北風惡惡難忘昆弟易散清夜酌¶
怱怱别知賦掩涕倚郛郭¶
　　送夀老徃雲間行化¶
天平船子過華亭舎衛城中次第行留取鉢盂歸院洗¶
東巖新出一泉清¶
　　次韻知府王仲行尚書鹿鳴燕古風¶
昔人重逺行供帳餞出祖矧今燕嘉賔宜有贈行語府<md:KR4d0265_SBCK_028-2a>¶
<pb:KR4d0265_WYG_028-2b>
公文章公青紫拾芥取聨翩二百言字字勸稽古戒之¶
書魚蠧勉以雲鵬舉作霖要實用洗兵嫌不武諸生承¶
意氣脫迹蛻農圃明年一聲雷幽蟄起平楚班行入鵷¶
鷺榜貼綴龍虎囬頭謝府公公言非漫與府公亦廟廊¶
來蒞瓊林俎千載吴趨行愁絶白紵舞我聞有此作病¶
卧嗟未睹今晨梅驛動副墨到衡宇調髙瑟音希芒寒¶
劍光吐誰云鹿鳴廢正頼廣㣲補當年羣玉㑹方駕肅¶
飈羽倡酬久寂莫解后相勞苦世故萬浮雲交情一舊
<pb:KR4d0265_WYG_028-3a>
雨誰當将詩壇君實東道主¶
　　苦寒六言¶
簷氷低挂䦨角隙雪斜侵坐隅春後一寒如此梅花有<md:KR4d0265_SBCK_028-2b>¶信來無¶
　　丁未春日瓶中梅殊未開二首¶
暖閤無人到寒枝為我横情鍾吹蘂破靜極覺香生老¶
去魂収斷春來眼且明逃禪時索笑百匝傍窓行¶
夜雪臘前凍朝陽春後蘇人憐踈蘂瘦花笑病翁臞露
<pb:KR4d0265_WYG_028-3b>
白能多少尋春似有無詩催全不力煮水换銅壺¶
　　再題瓶中梅花¶
園林籬落凍芳塵南北枝間玉蘂皴風袂挽香雖淡薄¶
月窓横影已精神雪霜春事年年晚今古詩情日日新¶
鐵石如翁猶索句真能嚼蠟對横陳¶
　　王仲行尚書録示近詩聞今日勸農靈巖次韻<md:KR4d0265_SBCK_028-3a>¶紀
　　　事¶
館蛙宫殿壓雲頭自昔登臨隘九州雪浪長風三萬頃
<pb:KR4d0265_WYG_028-4a>
蒼煙古木二千秋賔僚誰伴作詩苦父老競傳敷政優¶
想見歸驂穿夜市月邉燈火滿西樓¶
　　仲行再示新句復次韻述懐¶
神仙懶學古浮丘祖意慵參老趙州四壁塵埃心似水¶
一生風露𩯭先秋病衰謹謝吴中客技拙甘同楚國優¶
斥鷃蓬蒿元自足世間何必卧髙樓¶
　　李子永赴溧水過吴訪别戲書送之¶
萬壑斷流氷塞川千巖森玉雪漫天怱怱葉縣雙鳬舄
<pb:KR4d0265_WYG_028-4b>
换却山隂訪戴船<md:KR4d0265_SBCK_028-3b>¶犯寒書劍出春蘿風雪橋邉得句多牒訴繽紛似煙海¶
梅花時節奈君何¶
　　民病春疫作詩憫之¶
乖氣肆行傷好春十家九室寒螀呻隂陽何者強作孽¶
天地豈其真不仁去臘竒寒衾似鐵連年薄熟甑生塵¶
疲甿憊矣可更病我作此詩當感神¶
　　題夫差廟
<pb:KR4d0265_WYG_028-5a>
縱敵稽山禍已胎垂涎上國更荒哉不知養虎自遺患¶
只道求魚無後災夢見梧桐生後圃眼看麋鹿上髙臺¶
千齡只有忠臣恨化作濤江雪浪堆¶
　　翻襪菴夜坐聞雨<md:KR4d0265_SBCK_028-4a>¶閒門冷落靜無譁小閣簾幃宻自遮日晚課程丹竈火¶
夜深光景佛燈花人生寕有病連歳身世略如僧在家¶
歩屧尋春非老伴任教風雨唤雷車¶
　　睡起
<pb:KR4d0265_WYG_028-5b>
憨憨與世共兒嬉兀兀從人笑我癡閒裏事忙晴曬樂¶
静中機動夜争棋心情詩卷無佳句時節梅花有好枝¶
熟睡覺來何所欠氊根香軟飯流匙¶
　　賞海棠三絶¶
芳春隨分到貧家兒女多情惜歳華聊為海棠修故事¶
去年燈燭去年花¶
燭光花影兩相宜占斷風光二月時但得常如妃子醉<md:KR4d0265_SBCK_028-4b>¶何妨獨欠少陵詩
<pb:KR4d0265_WYG_028-6a>
憶向宣華夜倚䦨花光妍煖月光寒如今蹋颯嫌風露¶
且只銅瓶滿插看¶
　　午窓遣興家人謀過石湖¶
雲日初収破柱雷小窓坐穏興悠哉燻爐花氣朝酲解¶
茶鼎松風午夣廽謝客門䦨風動竹惜春時節雨肥梅¶
畫船破浪亦一快聞道湖光如潑醅¶
　　將至石湖道中書事¶
水緑鷗邉漲天青雁外晴栁堤隨草逺麥隴帶桑平白
<pb:KR4d0265_WYG_028-6b>
道吴新郭蒼煙越故城稍聞鷄犬閙僮僕想來迎¶
　　三月十六日石湖書事三首<md:KR4d0265_SBCK_028-5a>¶春事日以䦨暑隂正清美拖笻入林下秀緑照衣袂盧¶
橘梅子黄櫻桃桑椹紫荷依浪花顫筍破苔色起風日¶
収宿隂物色有新意鄰曲知我歸爭來問何以病惱今¶
有無加飯日能幾掀髯謝父老衰雪已如此¶
種木二十年手開南野荒苒苒新歳月依依舊林塘汙¶
萊擅下濕岑蔚驕衆芳菱母尚能瘦竹孫如許長憶初
<pb:KR4d0265_WYG_028-7a>
學圃時刀笠冒風霜今兹百不堪裹㡌人扶将龍鍾數¶
能來猶勝兩相忘¶
湖光明可鑑山色浄如沐閒心惬舊觀愁眼快竒矚依¶
然北窓下凝塵滿書簏訪我烏皮几拂我青氊褥荒哉¶
賦逺逰幸甚遂初服老紅餞餘春衆緑自幽馥好風吹<md:KR4d0265_SBCK_028-5b>¶晚晴斜照入踈竹兀坐胎息匀不覺清夢熟¶
　　或勸病中不宜數親文墨醫亦歸咎題四絶以¶自
　　　戒末篇又以解嘲
<pb:KR4d0265_WYG_028-7b>
作字腕中百斛吟詩天外片心習氣吹劍一吷病軀垂¶
堂千金¶
意馬塲中汗血隙駒影裏心灰吉蠲筆墨安用付與蛛¶
絲壁煤¶
詩成徒能泣鬼博塞未必亡羊剛将妄言綺語認作錦¶
心繡腸¶
師熸尚合餘燼羮熟休吹冷虀解酲縱無五斗且復月¶
攘一鷄<md:KR4d0265_SBCK_028-6a>¶
<pb:KR4d0265_WYG_028-8a>
　　送遂寧何道士自潭湘歸蜀¶
塵埃波浪幾東西歸去丹瓢挂杖藜戊己爐中真造化¶
功成分我一刀圭¶
書劍飄然席未温火雲撲地暑煙昏山黄水濁湖南路¶
竹月荷風憶范村¶
　　立秋二絶(戴楸葉食𤓰水吞赤小/豆七粒皆吴中節物也)¶
三伏熏蒸四大愁暑中方信此生浮歳華過半休惆悵¶
且對西風賀立秋
<pb:KR4d0265_WYG_028-8b>
折枝楸葉起園𤓰赤小如珠嚥井花洗濯煩襟酬節物¶
安排笑口問生涯¶
　　秋雷歎(吴諺云秋孛轆損萬/斛謂立秋日雷也)<md:KR4d0265_SBCK_028-6b>¶立秋之雷損萬斛吴儂記此占年榖沃哉豐隆無藉在¶
政用此時鳴孛轆向來夏旱連三月吁嗟上訴聲滿屋¶
訟風未慗復占雷助魃為妖天更酷我雖閒寂忝祠史¶
家請官供尚倉粟塵甑貧交滿目前卒歳将何救枵腹¶
但願吴儂言不騐共割黄雲炊白玉天人逺近叵戲論
<pb:KR4d0265_WYG_028-9a>
禆竈安能尸禍福¶
　　用漢中帥閻才元侍郎韻送樊子南西歸兼呈¶侍
　　　郎¶
萬里山巔與水涯春風招看杏園花向來科第直溷子¶
此去文章應滿家休學逰仙窮越嶲且從知已控襃斜¶
南樓東望當思我藥裹堆中兩𩯭華(子南嘗自岷山西/逰窮探勝境多見)<md:KR4d0265_SBCK_028-7a>¶(異人南樓/侍郎新作)¶
　　書樊子南逰西山二記後
<pb:KR4d0265_WYG_028-9b>
仙山草木鎻卿雲不到花平不離塵十丈牡丹如錦盖¶
人間姚魏却争春¶
　　　右牡丹瓶¶
春晚娑羅百葉開仙翁精舍長蓬萊朝元未罷門深閉¶
不管人間有客來¶
　　　右大面¶
　　題天平夀老方丈¶
二十三年再入山此山於我有前縁時人不用憐衰病
<pb:KR4d0265_WYG_028-10a>
天與丹房一線泉(夀老近於半山石壁之中得泉眼如/筯清泉如一線涓涓而出大旱不増)<md:KR4d0265_SBCK_028-7b>¶(減欲為余作小菴/於泉傍以煉丹云)¶
　　再逰天平有懐舊事且得卓菴之處呈夀老¶
訪舊光隂二十年殘僧相對兩依然木蘭已老無花發¶
石竹依前有麝眠萬户直須龜手藥一龕何用買山錢¶
從今半座湏分我共說昏昏一覺禪¶
　　重九日行營夀蔵之地¶
家山隨處可行楸荷鍤攜壺似醉劉縱有千年鐵門限
<pb:KR4d0265_WYG_028-10b>
終須一箇土饅頭三輪世界猶灰刦四大形骸強首丘¶
螻蟻烏鳶何厚薄臨風拊掌菊花秋¶
　　得夀蔵於先隴之傍俯酬素願感槩交懐¶
宻邇松楸地一隅㑹心何必問青烏亢宗雖愧鎮公子<md:KR4d0265_SBCK_028-8a>¶没世尚從先大夫京兆漢阡賢問望邢山鄭冢儉規模¶
家庭遺訓焄蒿在不學邠卿畫古圗¶
　　晚登木瀆小樓¶
萬象當樓黼繡張䦨干一士立蒼茫雲堆不動山深碧
<pb:KR4d0265_WYG_028-11a>
星出無多月淡黄宿鳥盡時猶數㸃歸鴻驚處更斜行¶
松陵政有鱸魚上安得長竿坐釣航¶
　　題秋鷺圗¶
昨夜新霜冷釣磯緑荷消瘦碧蘆肥一江秋色無人問¶
盡屬風標兩雪衣¶
　　送蘇秀才歸永嘉¶
再入庭闈再入山偷閒百日了金丹他年㧞宅上升後<md:KR4d0265_SBCK_028-8b>¶休道使親忘我難
<pb:KR4d0265_WYG_028-11b>
大道凝神術養形形神俱煉始功成勸君觀妙還觀徼¶
先作頑仙地上行¶
　　東宫夀詩(丁未/年)¶
有赫題期盛無疆嗣歴昌中興歸濬哲重慶啟元良兩¶
亥開基逺三丁系統長(恭惟藝祖太宗皇帝元命皆在/亥今太上主上殿下元命皆在)¶
(丁/)帝咨同物瑞人卜降年祥離日融雙照乾天秉少陽¶
晨昏周内寢詩禮舜巖廊極右辰居煥心前火徳光與¶
齡偕聖父徳夀協虚皇銅律風占兊瑶山樂奏商蓂芳
<pb:KR4d0265_WYG_028-12a>
鄰五位菊色麗中央視膳斑衣拱傳觴玉契將宸楓霜¶
獻葉仙桂月輸香薰炷争延祝吟牋曷讚揚形容仁與<md:KR4d0265_SBCK_028-9a>¶孝歩障有雲章¶
　　送同年朱師古龍圖赴潼川¶
杏園耆舊如晨星白頭相對眼故青奉常禮樂照東蜀¶
十年清名留漢廷蜀人減估天恩厚髙議清隂猶記否¶
邇來聞道更蠲除此段始終君一手歸見岷峨無愧詞¶
父老笑迎還歎咨賈生未可去宣室屯膏一州誰謂宜
<pb:KR4d0265_WYG_028-12b>
魏闕江湖關出處招頭不用催鳴㯭遥知夢境尚京塵¶
啞咤滿船聞魯語(蜀士仕於朝者所買婢妾例不肯隨/歸獨師古家無一人肯相舎傳以為)¶
(竒事蜀人以中/原語音為魯語)¶
　　題趙希逺案鷹圖¶
學射春山萬嵗湖牙門列騎巻平蕪如今黃土原邊夢<md:KR4d0265_SBCK_028-9b>¶猶識呼鷹嗾犬圖¶
　　題米元暉吳興山水橫卷¶
道塲山麓接何山影落苕溪浸碧瀾只欠荷花三十里
<pb:KR4d0265_WYG_028-13a>
橛頭船上把漁竿¶
　　圍田歎四絶¶
萬夫陻水水乾源障斷江湖極目天秋潦灌河無洩處¶
眼看漂盡小家田¶
山邉百畆古民田田外新圍截半川六七月間天不雨¶
若為車水到山邉¶
壑鄰罔利一家優水旱無妨衆户愁浪說新収若干稅¶
不知逋失萬新収<md:KR4d0265_SBCK_028-10a>¶
<pb:KR4d0265_WYG_028-13b>
臺家水利有科條膏潤千年廢一朝安得能言兩黄鵠¶
為君重唱復陂謡¶
　　素羮¶
氊芋凝酥敵少城土藷割玉勝南京合和二物歸藜糝¶
新法儂家骨董羮¶
　　夜雨¶
燭花垂穗伴空齋心事如灰入壮懐老倦更䦨惟熟睡¶
任他踈雨滴空堦
<pb:KR4d0265_WYG_028-14a>
　　野景¶
菰蒲聲裏荻花乾鷺立江天水鏡寛畫不能成詩不到¶
筆端無處著荒寒<md:KR4d0265_SBCK_028-10b>¶　　除夜地爐書事¶
節物閒門裏人情老境中雁聲凌急雨燈影戰斜風糟¶
䤑新醅白柴堆軟火紅家人忺夜話我已困䝉葺(吴人/酌酒)¶
(瓮浮醅謂之撆/䤑酒之精英也)¶
　　元日立春感歎有作二首
<pb:KR4d0265_WYG_028-14b>
元日兼春日霜寒又雪寒併煩傳菜手同捧頌椒盤疊¶
膝稀穿履扶頭&KR0180;正冠五年如此度寧得諱衰殘¶
元日兼春日閒身是老身行年申直戊交運丑支辛豈¶
敢綦安佚聊希刮鈍屯童兒看書户把筆已如神¶
　　古鼎作香爐¶
雲雷縈帯古文章子子孫孫永奉常辛苦勒銘成底事<md:KR4d0265_SBCK_028-11a>¶如今流落管燒香¶
　　偶書
<pb:KR4d0265_WYG_028-15a>
揑目華中影現身有為皆妄懶方真已甘搰搰勤為圃¶
休向滔滔苦問津書至五千空拄腹錢非十萬不通神¶
君看汗簡沉碑者隨水隨風幾窖塵¶
　　太上皇帝靈駕發引輓歌詞六首¶
紹運鍾陽九興王撫半千斷鼇媧立極翔鳯漢中天宵¶
旰三星紀希夷十閏年聲容彌宇宙浯石不勝鐫¶
自将吴津騎誰嬰泰一鋒旄頭連夜落京觀隔江封舞¶
武三成備書文九譯重修攘遺䇿在嗣聖續車攻
<pb:KR4d0265_WYG_028-15b>
簫勺妖氛静甄陶叶氣還春囬慈殿駕天作祐陵山開<md:KR4d0265_SBCK_028-11b>¶闢風雲惨登平日月間艱難雖獨瘠夀域徧人間¶
傳聖家人禮凝神象帝先勲華今歷數汾社古山川衆¶
父尊歸父中天更有天夀宫何所厭亟上白雲仙¶
帝業雖天廣皇心本谷虚神應游混沌夢不返華胥挍¶
徳難涯涘銘功總緒餘誰能言大道第入四墳書¶
文徳堯新廟威靈禹舊山海門賔羽衛地軸啟雲關無¶
路攀仙駕當年拱聖顔小臣衰疾淚空望帝鄉澘
<pb:KR4d0265_WYG_028-16a>
　　别擬太上皇帝輓歌詞六首(不進/)¶
身濟投艱業時乗撥亂機荆榛荒帳殿風雨頮戎衣有¶
日臨黄道無星彗紫㣲至今淮海上猶詠六龍飛(太上/皇帝)¶
(初載御製詩云六龍/轉淮海萬騎臨吴津)<md:KR4d0265_SBCK_028-12a>¶大孝天孚佑精誠敵可摧龍楯遷座至騩馭及泉囬永¶
祐千章木慈寜萬夀杯古今無此事絶徳詔方來¶
歛福開皇極儲祥握赤符烽煙銷紫塞耕鑿奠黄圖(遺/誥)¶
(之下淮北父老聞而涕泣曰太上皇帝真主也/南北講和實使天下百姓得免干戈塗炭之苦)洗甲民
<pb:KR4d0265_WYG_028-16b>
安枕垂衣國覆盂有生何以報夀域亘綿區¶
與子傳神器承家得聖人堦庭天下養壺嶠海中春四¶
葉斑衣樂三加玉册新夀宫如帝所何必上霄晨¶
舞羽修文後投歌講藝時天章雲漢麗國典日星垂麟¶
絶仲尼筆猿啼神禹碑傷心河洛水無處問龍龜¶
甫賀蠅傳赦俄驚鶴馭風首山銅鼎就前殿玉巵空日¶
豈揮戈及天無鍊石功如何千萬夀不待九齡終<md:KR4d0265_SBCK_028-12b>¶　　送許耀卿監丞同年赴靜江倅四絶
<pb:KR4d0265_WYG_028-17a>
南國春深雁欲囬湘江花浪一帆開知君不為驂鸞去¶
直為淵明五斗來¶
羅帶江流碧玉峰舊游如夢一星終煩披蘚石尋題字¶
定有人能記此翁¶
鴈塔交親比斷金故人歳晚更情深只今不隔同年面¶
想見青雲異日心¶
官塗真有上竿魚玉筍翻乗别駕車聞道留行有公論¶
從今日日看除書
<pb:KR4d0265_WYG_028-17b>
　
　
　
　
　
　
　
　石湖詩集巻二十八
