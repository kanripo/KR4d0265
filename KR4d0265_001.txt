# -*- mode: mandoku-view; -*-
#+TITLE: 石湖居士詩集
#+DATE: 2015-09-11 13:08:28.703323
#+PROPERTY: ID KR4d0265
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0466-001石湖居士詩集-卷第一.
<pb:KR4d0265_SBCK_001-1a>¶
石湖居士詩集卷一¶
　　　　　　　　　　　　　嗣協迂客¶
　　　　　　　　吳郡　顧嗣臯漢魚　重訂¶
　　　　　　　　　　　　　嗣立俠君¶
　　　行路難¶
贈君以丹棘忘憂之草靑棠合歡之花馬腦遊仙之夢¶
枕龍綜辟寒之寶紗天河未翻月未落夜長如年引春¶
酌昔人安在空城郭今夕不飲何時樂¶
　　　西江有單鵠行¶
西江有單鵠託身萬里雲猥爲稻粱謀墮此鷗鷺羣朝¶
遊楓葉杪暮宿蘆花根懷安浦漵暖忘記雲海寛忽有¶
<pb:KR4d0265_SBCK_001-1b>¶
孤征鴻驚飛落江濵眼明見黃鵠解后傾情眞羽毛雖¶
不同意氣頗相親言鵠有六翮何不髙飛翾水鳥不足¶
羣朝暮徒嘲喧相將乗風去一上盤秋旻渴飲顥露滋¶
飢吸晴霞暾方知翅翎俊可以凌埃塵東風昨解凍春¶
光暖如薫陽鳥當北郷行止倐巳分儻欲相逐去關山¶
隔吳秦兩鳥竟分飛鳴聲動行人豈不有歳晩鴻當復¶
來賔但愁山海闊岐路多糾紛復來失故道那得相知¶
聞鴻歸有儔侶鵠住長悲辛¶
　　　車遥遥篇¶
車遥遥馬憧憧君遊東山東復東安得奮飛逐西風願¶
我如星君如月夜夜流光相皎潔月暫晦星常明留明¶
<pb:KR4d0265_SBCK_001-2a>¶
待月復三五共盈盈¶
　　　放魚行¶
水落塘枯魚臥陸小兒抱取不濡足昂藏赤鯶亦垂頭¶
背&KR0018;&KR0007;鱗三十六家人滌砧不辭勞云有素書金錯刀¶
嗟予贖放豈徼福忍把汝命供吾饕如今巳脫張胡子¶
好上龍門飲湖水不然崛起載飛仙切莫顚狂稱長史¶
　　　晩歩東郊¶
水墨依林寺靑黃&KR0018;郭田斜陽猶滿地片月早中天䇿¶
䇿鴉飛急冥冥&KR0035;影圎西山元自好那更著雲煙¶
　　　元夜憶羣從¶
愁裏仍蒿徑閒中更蓽門靑燈聊自照濁酒爲誰温&KR0169;¶
<pb:KR4d0265_SBCK_001-2b>¶
月知無夢窓梅&KR0009;斷魂遥憐好兄弟飄泊兩江村¶
　　　登西樓¶
少年豪氣合摧鋒靑鬢朱顔萬事慵疇昔四愁無夢到¶
及時一笑有誰供詩情飲興如雲薄草色花光似酒醲¶
千里春心吟不盡下樓分付晩煙鐘¶
　　　不寐¶
南風釀卑濕滑滑病履舄竟日隱几坐拳局不得適丹¶
田恍澒洞銀海眩眵黒髀弱類跨鞍臂強如運甓合體¶
競酸嘶莫夜輒増極奏牀不得眠耿耿到明發黃妳共¶
住久來夢乃其職睡魔吾故人曩是不速客招呼各偃¶
蹇莫効尺寸力周公無由來咫尺今古隔彭尸不得去¶
<pb:KR4d0265_SBCK_001-3a>¶
罡&KR0016;無行色主客兩愁緒虚室浪生白人言老禪師兩¶
脇不到席兹事恐未暇但願了今夕平生北窓眠栩栩¶
即聖域睡僊吾所慕行歩亦鼾息¶
　　　河豚歎¶
鯫生藜萈腸食事一飽足腥腐色所難況乃衷酖毒彭¶
亨強名魚殺氣孕慘黷旣非養生具冝謝砧几酷吳儂¶
眞差事網索不遺育&KR0162;生決下箸縮手汗童僕朝來里¶
中子饞吻不待熟濃睡喚不譍巳落新&KR0017;録百年三寸¶
咽水陸富肴䔩一物不登爼未&KR0018;將軍腹爲口忘計身¶
饕死何足哭作俑者誰與至今走末俗或云先王意除¶
惡如萟菽逆梟與毒獍歳歳參幣玉芟夷入薦羞蓋欲¶
<pb:KR4d0265_SBCK_001-3b>¶
殱種族生死有定數斷命烏可續適丁是時者未易一¶
理局黿鼎子公怒羊羹華元䘐異味古所珍無事苦畏¶
縮駢頭訌此語戒諭袛取瀆聾盲死不悟明知諒巳燭¶
　　　續長恨歌七首¶
金杯㶑灔曉粧寒國色天香勝牡丹白鳳詔書來巳暮¶
六宫鉛粉半春闌¶
紫薇金屋閉春陽石竹山花却自芳莫道故情無覓處¶
領巾猶有隔生香¶
聞道蓬壺重見時痩來全不耐風吹無端却作塵間念¶
巳被仙官聖得知¶
別後相思夢亦難東虚雲路海漫漫仙凡頓隔銀屏影¶
<pb:KR4d0265_SBCK_001-4a>¶
不似當時取次看¶
人似飛花去不歸蘭昌宫殿幾斜暉百年只有雲容姊¶
留得當時舊舞衣¶
驪山六十二髙樓突兀華淸最上頭玉羽川長湘浦暗¶
三郎無事更神遊¶
帝郷雲馭若爲留八景三淸好在不玉笛不隨雙鶴去¶
人間猶得聽梁州¶
　　　雷&KR0040;鄰舎起龍¶
&KR0040;工避事欲蟠泥帝遣豐隆執以歸連鼓一聲人失箸¶
不知挂壁幾梭飛¶
　　　次韻唐致逺&KR0040;後喜凉¶
<pb:KR4d0265_SBCK_001-4b>¶
老陽作氣再三衰鼓竭之餘不支&KR0040;搴旗拔幟埽迹空¶
一&KR0039;新凉破殘暑飛蚊薨薨巳無竒蜻蜓翅淨摩天嬉¶
竹窓日暮轉蕭瑟喜有促織鳴聲悲¶
　　　秋日二絶¶
碧蘆靑柳不冝霜染作滄洲一帶黃莫把江山誇北客¶
冷雲寒水更荒凉¶
新秋病骨頓成衰不度溪橋半月來無事閉門非左計¶
饒渠屐齒上靑苔¶
　　　窓前木芙蓉¶
辛苦&KR0012;花破小寒花心應似客心酸更憑靑女留連得¶
未作愁紅怨緑看¶
<pb:KR4d0265_SBCK_001-5a>¶
　　　嘲里人新婚¶
冷艶頩容一&KR0015;開休將鸞扇更徘徊箜篌細寫歸舟字¶
彷彿遊仙夢裏來¶
　　　過松江¶
長虹斗起蛟龍穴朱碧欄干夜明滅太湖三萬六千頃¶
多少淸風與明月靑鷁驚飛白鷺閒丹楓未老黃蘆折¶
誰將橫笛呌蒼煙無限驚波翻白雪洞庭林屋舊遊處¶
玉柱金庭路巉絶水仙逢迎摻脩袂問我歸計何當決¶
去年匹馬兀春寒今此&KR0012;篷窘秋&KR0044;人生意氣得失間¶
輕重劒頭吹一吷莫將塵土涴朱顔却待丹砂回白髮¶
　　　過平望¶
<pb:KR4d0265_SBCK_001-5b>¶
寸碧闖髙浪&KR0012;墟明夕陽水柳揺病緑霜蒲蘸新黃&KR0012;¶
嶼乍舉網蒼煙忽鳴榔波明荇葉顫風熟蘋花香雞犬¶
各村落蓴鱸近江郷野寺對客起樓隂濯滄浪古來離¶
別地淸詩斷人腸亭前舊時水還照兩鴛鴦¶
　　　長安閘¶
斗門貯淨練懸板淙驚雷黃沙古岸轉白屋飛檐開是¶
間袤丈許舳艫蔽川來千車擁&KR0012;隧萬馬盤一坏篙尾¶
亂若雨檣竿束如堆摧摧&KR0020;排軋洶洶聲喧豗偪仄復¶
偪仄誰肯少徘徊傳呼津吏至弊蓋凌髙埃囁嚅議譏¶
征呌怒不可裁吾觀舟中子一一皆可哀大爲聲利驅¶
小者飢寒催古今共來往所得隨飛&KR0069;我乃畸於人胡¶
<pb:KR4d0265_SBCK_001-6a>¶
爲乎來哉¶
　　　榮木(并序)¶
　卧病十日緑隂滿庭因誦淵明榮木詩其序曰日月¶
　推遷巳復有夏緫角聞道白首無成犁然有感乃和¶
　其韻¶
薫風南來木榮於兹木榮幾時黃落從之逝其須&KR0119;坐¶
成四時今我不學殆其巳而天旋地遊日月其根形息¶
氣徂不亡者存去鄉離家莫肯過門猗歟先師不我疵¶
&KR0728;褰衣示珠俾我復舊自我來歸十年不富孰蠧孰蠱¶
惟汝自疚冉冉榮木霜華將墜天黒路長屹蹶可畏隷¶
也不力奚取六驥脂車着鞭一息而至¶
<pb:KR4d0265_SBCK_001-6b>¶
　　　兩木(并序)¶
　壬申五月卧病北窓惟庭柯相對手植緑橘枇杷森¶
　然出屋枇杷巳著子橘獨十年不花各賦一詩¶
枇杷昔所嗜不問甘與酸黃泥裹餘核散擲籬落間春¶
風拆勾萌樸&KR0554;如榛菅一株獨成長蒼然齊屋山去年¶
小試花瓏瓏犯冰寒化成黃金彈同登桃李盤大鈞播¶
羣物斡旋不作難&KR0035;老人何堪挽鏡覓朱顔頷髭爾許¶
長大笑欹巾冠¶
緑橘生西山得自髯翁家云此接活根是歳當著花俛¶
仰乃十霜垂蠧紛相遮芳意竟寂莫枯枝謾槎牙風土¶
諒非冝翁言豈予夸會令返故山髙深謝汙邪石液滋¶
<pb:KR4d0265_SBCK_001-7a>¶
舊根山英擢新葩黃團挂霜實大如崆峒瓜當有四老¶
人來駐七香車¶
　　　道中¶
月冷吟蛩草湖平宿鷺沙客愁無錦字鄉信有燈花蹤¶
跡隨風葉程途犯斗槎君看枝上鵲薄暮亦還家¶
　　　落鴻¶
落鴻聲裏怨關山淚濕秋衣不肯乾只道一番新&KR0040;過¶
誰知雙袖&KR0029;樓寒¶
　　　題山水橫看二首¶
煙山漠漠水漫漫老柳知秋渡口寒盡是西溪腸斷處¶
憑君將與故人看¶
<pb:KR4d0265_SBCK_001-7b>¶
霜入丹楓白葦林橫煙平逺暮江深君看鴈落帆飛處¶
知我秋風故國心¶
　　　瑞香花¶
萬粒叢芳破雪殘曲房深院閉春寒紫紫靑靑雲錦被¶
百叠薫籠晩不翻酒惡休拈花蘂嗅花氣醉人醲勝酒¶
大將香供惱幽禪恰在蘭枯梅落後¶
　　　讀史¶
登壇䇿劉項卧廬料曹孫探懷取事業一一如印圈英¶
豪蓋天資八極入控摶由來事成毁只繫手覆翻玉虹¶
朝貫日劒氣夜燭天雖欲避功名何處蟄龍鸞我生後¶
千載愚暗難具言長大但食粟閔凶不能文麥豆巳難¶
<pb:KR4d0265_SBCK_001-8a>¶
辨楣梲固不分抱瓮灌圃畦截竿避城門智略類如此¶
何以超籬籓&KR0027;刳始神筴木斷方犧尊朝市有機穽冠¶
裳或鉗髠兹事定不　吾其老泥蟠敢云善用短聊復¶
強自寛¶
　　　浙江小磯春日¶
客裏無人共一杯故園桃李爲誰開春潮不管天涯恨¶
更捲西興暮&KR0040;來¶
　　　代聖集贈別¶
一曲悲歌水倒流尊前何計緩千憂事如夢斷無尋處¶
人似春歸挽不留草色粘天鶗鴂恨&KR0040;聲連曉鷓鴣愁¶
迢迢緑浦帆飛逺今夜新晴獨&KR0029;樓¶
<pb:KR4d0265_SBCK_001-8b>¶
　　　二月三日登樓有懷金陵宣城諸友¶
百尺西樓十二欄日遲花影對人閒春風巳入片時夢¶
寒食從今數日間折柳故情多望斷落梅新曲與愁關¶
詩成欲訪江南便千里煙波萬叠山¶
　　　寒食郊行書事二首¶
野店垂楊歩荒祠苦竹叢鷺窺蘆箔水烏啄紙錢風媪¶
引濃粧女兒扶爛醉翁深村時節好應爲去年豐¶
隴麥欣欣緑山桃寂寂紅帆邊漁蕝浪木末酒旗風信¶
歩隨芳草迷途問小童賞心添脚力呼渡過溪東¶
　　　初夏二首¶
淸晨出郭更登臺不見餘春只麽回桑葉露枝&KR0094;向老¶
<pb:KR4d0265_SBCK_001-9a>¶
菜花成莢蝶猶來¶
晴絲千尺挽韶光百舌無聲燕子忙永日屋頭槐影暗¶
微風扇裏麥花香¶
　　　夏夜¶
脉脉惜佳夜泠泠成浩歌儻無詩句子將奈月明何露¶
氣濛花重風聲入&KR0035;多淸歡殊未辦桂影墮江波¶
　　　與時敘現老納凉池上時敘誦新詞甚工¶
會心不在逺頃步便得之長風吹月來淸影落半池屋¶
頭見木葉玲瓏剪琉璃紅塵絆兩足大笑兒輩癡老禪¶
挽我遊髙論方軒眉潘郎忽鼎來談詩解人頤晩誦雲¶
髻篇濯濯餘春姿想見篇中人淸潤如君詩笑我兩枯¶
<pb:KR4d0265_SBCK_001-9b>¶
木獨與三冬期¶
　　　林元復輓詩¶
胸次崢嶸滿貯書十年名字滿江湖張公閱世詩千首¶
楊子傳家宅一區謾道春風須得意那知秋&KR0040;不成珠¶
自從雪魄氷魂散魯國今誰更服儒¶
　　　戲贈少梁¶
屈膝銅鋪晝掩關薫爐誰伴夕香寒秋來合有相思字¶
會待風前片葉看¶
　　　南徐道中(以下赴金/陵漕試作)¶
生憎行路與心違又逐孤帆擘浪飛吳岫湧雲穿望眼¶
楚江浮月冷征衣長歌悲似垂垂淚短夢紛如草草歸¶
<pb:KR4d0265_SBCK_001-10a>¶
若有一廛供閉戸肯將篾舫換柴扉¶
石湖居士詩集卷一¶
<pb:KR4d0265_SBCK_001-10b>¶
