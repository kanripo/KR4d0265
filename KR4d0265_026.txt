# -*- mode: mandoku-view; -*-
#+TITLE: 石湖居士詩集
#+DATE: 2015-09-11 13:08:29.737070
#+PROPERTY: ID KR4d0265
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0466-026石湖居士詩集-卷第二十六.
<pb:KR4d0265_SBCK_026-1a>¶
石湖居士詩集卷二十六¶
　　　吳歈一首送丘宗卿自平江移會稽¶
吳兒與君縁不薄再&KR0016;竹馬迎南郭吳兒與君縁復淺¶
坐席纔温旗脚轉東人賦重越吟悲趣了兹段隨朝雞¶
胸竒百鍊當活國君豈獨私吳與越鶴鳴樟橋猿夜啼¶
匈奴未滅家何爲功成他年歸結屋好在山花休斬竹¶
(宗卿十三年前嘗守吳今復來幾年而去越民困於和/買蓋有意爲蠲減之樟橋宗卿&KR0114;築處有山牡丹二本)¶
(歳各發百花手植筀竹二十年今一尺/圍作舎時悉當伐去皆實録席上語也)¶
　　　贈壽老¶
農圃規模昔共論雲奎&KR0114;築又逢君睂菴壽老長隨喜¶
好箇抛梁伏願文(十八年前始作農圃堂壽老自睂菴/逺來相與度地今雲奎始基又値其)¶
<pb:KR4d0265_SBCK_026-1b>¶
(入城留觀上/梁似非偶然)¶
　　　再贈壽老¶
澹齋寂莫澹菴空玉柱金庭一夢中我病君衰猶見在¶
莫嫌俱作白頭翁(頃與澹齋兄遊洞庭林屋并澹菴現/老睂菴壽老偕今十年矣壽老見過)¶
(話舊事二澹/巳爲古人)¶
　　　雪中聞牆外鬻魚菜者求售之聲甚苦有感三¶
　　　絶¶
飯籮驅出敢偷閒雪脛冰鬚慣忍寒豈是不能扃户坐¶
忍寒猶可忍饑難¶
憂渴焦山業海深貪渠刀蜜坐成禽一身冒雪渾家煖¶
汝不能詩替汝吟¶
<pb:KR4d0265_SBCK_026-2a>¶
啼號升斗抵千金凍雀飢鴉共一音勞汝以生令至此¶
悠悠大塊亦何心¶
　　　詠河市歌者¶
豈是從容唱渭城箇中當有不平鳴可憐日晏忍飢面¶
強作春深求友聲¶
　　　偶箴¶
情知萬法本來空猶復將心奉八風逆順境來欣戚變¶
咄哉誰是主人翁¶
　　　丙午新正書懷十首¶
不用桃符貼畵雞身心安處是夭倪行年六十舊曆日¶
汗脚尺三新杖藜祝我賸周花甲子謝人深勸玉東西¶
<pb:KR4d0265_SBCK_026-2b>¶
春風若借筋骸便先渡南村學灌畦(新圃在河/南名范村)¶
瘦骨難勝遇節衣日髙催起趂晨炊病憐楖栗隨身慣¶
老覺屠蘇到手遲一飽但蘄庚癸諾百年甘守甲辰雌¶
莫言此外都無事柳眼梅梢正索詩¶
煮茗燒香了歳時靜中光景笑中嬉身閒一日似兩日¶
春淺南枝如北枝朝鏡略無功業到午窓惟有睡魔知¶
年來并束牀頭易一任平章濟叔癡¶
窮巷閒門本閴然強將爆竹聒堦前人情舊雨非今雨¶
老境増年是減年口不兩匙休足榖身能幾屐莫言錢¶
埽除一室空諸有龎老家人緫解禪(吳諺云一口/不能著兩匙)¶
厲風翻海雪漫天百計逃寒息萬縁穩作被爐如卧炕¶
<pb:KR4d0265_SBCK_026-3a>¶
厚裁綿旋(入/聲)勝披氊尊前現在瞢騰醉飯後無何爛熳¶
眠斟酌出門髙興盡從敎閒却剡溪&KR0179;(被爐綿旋皆新/得法老人御冬)¶
(之具二物/尤爲要切)¶
俗情如絮巳泥沾因病偷閒意屬厭鵬鷃相安無可笑¶
熊魚自古不容兼&KR0069;藏榾柮多時煖雪壓蔓菁滿意甜¶
温飽閉門吾事辦異時書判指如籖¶
炭熟香濃石鼎煨人言小閤是春臺蕉心翠展一冬在¶
梅藟粉融連夜開肅肅九冰妨發育温温三火護恢台¶
養生此外無遺&KR0003;梨棗元須趂煖栽(水芭蕉長三寸在/煖閤中經冬不瘁)¶
(瓶梅亦烘/然先拆)¶
經過埽軌但幽棲巢穩林深&KR0009;一枝栗里歸來窓下卧¶
<pb:KR4d0265_SBCK_026-3b>¶
香山老去病中詩東風馬耳塵勞後半夜雞聲睡熟時¶
俯仰平生盡塵迹恰如腷膊幾枰棊¶
窓明窓暗&KR0144;煙馡珍重晨光與夕暉東院齋鐘披被坐¶
南城嚴鼓岸巾歸幾人霜滑&KR0016;朝馬何處燈殘織曉機¶
懶裏若承三昧力始知忙裏事俱非(此篇敘蚤眠/晏起之事)¶
殊方節物記吾曽海北天西一痩藤烏欖雞檳嘗老酒¶
酥花芋葉試新燈瘴雲度嶺濃如墨邊雪窺窓冷欲冰¶
閒展兩鄉圖畵看卧遊何必減深登(此篇記桂林成都/元日舊事檳欖皆)¶
(椒盤中物老酒十數年不壞者滴酥爲花熬芋/爲柳葉三夕張燈如上元上下句分記廣蜀)¶
　　　雲露(并序)¶
　予素不能飲病又止酒比得佳釀法客以雲露名之¶
<pb:KR4d0265_SBCK_026-4a>¶
　取吉雲五露飲之則老者少病者除之意也乃復濡¶
　脣且爲賦詩¶
飲少嘗遭大户嗤病中全是獨醒時三年魯望自憐賦¶
萬祀淵明眞止詩破戒忽傳雲露法賞心仍把雪梅枝¶
一杯未問長生事先&KR0482;蛛塵藥裹絲(陸魯望好飲病甫/里三年作自憐賦)¶
(賓至潔壺/置觴而巳)¶
　　　丙午新年六十一歳俗謂之元命作詩自貺¶
歳復當生次星臨本命辰四人同丙午初度再庚寅長¶
狄名猶記沙隨會若新童心仍竹馬暮境忽蒲輪鏡裏¶
全成老尊前略似春三年歸汶上千日卧漳濱剛長交¶
新泰隂消脫舊屯網蛛縈藥裹竇犬吠醫人窓下烏皮¶
<pb:KR4d0265_SBCK_026-4b>¶
几田間紫領巾鯢淵方止水鯤海任揚塵波匿觀河見¶
維摩示病身顰端還一笑黙識幻中眞(文潞公詩云四/人三百七十歳)¶
(況是同生丙午年僕與今丞相王公樞使周公參/政錢公皆丙午又頃皆同朝故用此事稍的也)¶
　　　丙午人日立春屈指癸卯孟夏晦得疾恰千日¶
　　　矣戲書¶
百年能有幾春光只合都將付醉鄉衰病豁除千日外¶
尚餘三萬五千場¶
　　　春困二絶(吳俗立春日兒童以春困/相呼以掉頭不應者爲&KR0219;)¶
綵花生菜又新年節物人情巳可憐不待春來呼我困¶
四時何日不堪眠¶
諾惺菴裏呼春困特地回頭著耳聽若解昏昏安穩睡¶
<pb:KR4d0265_SBCK_026-5a>¶
主翁方始是惺惺¶
　　　立春大雪招親友共春盤坐上作¶
積雪錮萬瓦雲容如死&KR0069;豈惟梅柳寒小槽冰(去/聲)春醅¶
東風乃多事仍將六花來兒女曉翻餅呵手把一杯菘¶
甲剪翠羽韭黃㔃金釵齒牙幸牢潔對案心眼開華年¶
惜節物況此霜鬢摧如何千日病三見寅杓回旁人不¶
堪憂我心猶始孩衰翁豈知道癡絶忘形骸化兒任惡¶
劇歡伯有竒懷餘寒會退聽一笑當安排¶
　　　嚴子文以春雪數作用爲瑞不冝多爲韻賦詩¶
　　　見&KR0009;次韻¶
同雲癡不埽梅柳春到遲笙歌煖寒會當任主人爲圍¶
<pb:KR4d0265_SBCK_026-5b>¶
尺庸何傷袤丈乃非瑞郢中姑度曲山左巳驅癘世無¶
辟寒香誰能不&KR0027;手鄰舎索米歸衾稠無恙不貧人寒¶
切骨無地兼無錐安知雙綵勝但寫入春宜販夫博口¶
食奈此不售何無術慰啼號汝今一身多¶
　　　詠吳中二燈¶
　　　　琉璃毬¶
龍綜繅冰繭魚文鏤玉英雨絲風外縐雲網日邊明叠¶
暈重重見分光面面呈不深閒裏趣爭識箇中情¶
　　　　萬眼羅¶
弱骨千絲結輕毬萬錦裝綵雲籠月魄寶氣繞星芒檀¶
&KR0039;紅嬌小梅粧粉細香等閒三夕看消費一年忙¶
<pb:KR4d0265_SBCK_026-6a>¶
　　　元夕後連隂¶
問訊東風幾日來冷煙寒霧鎖池臺埽空積雪翻成雨¶
收盡殘燈未見梅夜飲厭厭非老伴春隂漠漠是愁媒¶
誰能腰鼓催花信快打凉州百面雷¶
　　　次韻嚴子文見&KR0009;¶
雨雲濃壓屋山頭詩句端來寫客憂雷電巳將金薤取¶
瓊瑶難報木瓜投無心我正銘三住有意君堪話四休¶
何日㝷春同歩屧先敎啼鳥&KR0003;來由¶
　　　再次韻述懷約子文見過¶
&KR0069;木心形雪滿頭鶴鳬長短不悲憂瓮畦純白無機械¶
蒲局裊盧任博投若愛陶陶并兀兀先須莫莫與休休¶
<pb:KR4d0265_SBCK_026-6b>¶
箇中情話誰能共雞黍明當挽仲由¶
　　　&KR0009;題郫縣蘧仙觀四楠(蘧仙手植嘗有/丹光現其杪)¶
沉犀浦上舊仙蹤老木長春翠埽空敢請丹光來萬里¶
爲扶雲嶠駕飛鴻¶
　　　春來風雨無一日好晴因賦瓶花二絶¶
滿插瓶花罷出遊莫將攀折爲花愁不知燭照香薫看¶
何似風吹雨打休¶
酒冷花寒無好懷柴荆終日爲誰開三分春色三分雨¶
疋似東風本不來¶
　　　&KR0009;題永新張敎授無盡藏¶
古來誰道四并難對境心空著處安要識見聞無盡藏¶
<pb:KR4d0265_SBCK_026-7a>¶
先除夢幼有爲觀削平丘垤孤峰峻撤去籓籬萬象寬¶
快誦老坡秋望賦大千風月一毫端¶
　　　&KR0009;題莫氏椿桂堂(莫氏五子皆登/科居崇德縣)¶
君不見衣冠盛事今猶昔前&KR0003;燕山後崇德聯翩五組¶
帶天香世上籯金賤如礫他年詩禮到雲來日日髙堂¶
稱壽杯桂長孫枝椿不老却比竇家應更好¶
　　　春晚即事留游子明王仲顯¶
繡地紅千&KR0039;平橋緑一篙楝花來石首榖雨熟櫻桃笑¶
我生塵甑慚君有意袍故人能少駐門徑久蓬蒿¶
　　　留游子明¶
得得跫音喜悤悤笑口開牢愁攻易破歸夢挽難廻我¶
<pb:KR4d0265_SBCK_026-7b>¶
巳踈茶椀君今減酒杯不知乗興棹更得幾回來¶
　　　初夏三絶呈游子明王仲顯¶
東君不解惜芳菲料峭寒中一夢非剪盡牡丹梅子綻¶
何須風雨送春歸¶
一簾芳樹緑蔥蔥胡蝶飛來覓綺叢雪白荼䕷紅寶相¶
尚攜春色見薫風¶
送春迎夏未聞雷日日斜風細雨來不是故人能裹飯¶
柴門雖設爲誰開¶
　　　送王仲顯赴瓊筦¶
三徑蓬蒿春雨肥微君誰與開柴扉電光射牛書過目¶
虹氣干斗酒淋衣十年五別歳月老一方萬里音塵稀¶
<pb:KR4d0265_SBCK_026-8a>¶
誰云滄海斷地脉莫信天南無鴈飛¶
　　　梅雨五絶¶
梅雨暫收斜照明去年無此一日晴忽思城東黃篾舫¶
卧聽打鼓踏車聲¶
乙酉甲申雷雨驚乗除却賀芒種晴插秧先插蚤秈稻¶
少忍數旬蒸米成(吳農忌五月甲申乙酉雨雨則大/水諺云甲申猶自可乙酉怕殺我)¶
風聲不多雨聲多洶洶曉衾聞浪波恰似秋眠隱靜寺¶
玉霄泉從牀下過(繁昌隱靜寺方丈山後玉霄/泉自板閣下過最爲佳致)¶
千山雲深甲子雨十日地濕東南風靜裏壺天人不到¶
火輪飛出黙存中(道家東向坐想/日出以煉氣)¶
雨霽雲開池面光三年魚苗如許長小荷拳拳可包鮓¶
<pb:KR4d0265_SBCK_026-8b>¶
晚日照盤風露香¶
　　　芒種後積雨驟冷三絶¶
一菴濕蟄似&KR0027;藏深夏暄寒未可常昨日蒙絺今挾纊¶
莫嗔門外有炎凉¶
梅黃時節怯衣單五月江吳麥秀寒香&KR0144;吐雲生煖&KR0044;¶
從敎窓外雨漫漫¶
梅霖傾瀉九河翻百瀆交流海面寛良苦吳農田下濕¶
年年披絮插秧寒(崑山農人梅雨時著毳/絮以耘秧歳以爲常)¶
　　　東宫壽詩¶
再造炎圖撫太寧龍樓毓德會千齡三宫叠矩深邦本¶
兩曜重光炳帝庭自古東明陪出日衹今南極是前星¶
<pb:KR4d0265_SBCK_026-9a>¶
鈞天歳歳家人禮長對瑶階第四蓂¶
並世勲華照古今朱明綵服侍尊臨邦家大慶重親養¶
社稷元良萬國心菊露壺觴秋色正桂風殿閣月香深¶
欲知天序無疆處銅律聲中治世音¶
　　　&KR0009;題漢中新作南樓二首¶
我作籌邊&KR0029;半霄西山雲雪照弓刀如今且&KR0003;南樓勝¶
應共漢壇相對髙¶
甲子周天事好還關河響動劒光寒秦川草木多如薺¶
時&KR0029;樓闌&KR0033;北看¶
　　　次韻李子永見訪二首¶
混俗休超俗居家似出家有爲皆影事無念即生涯莫¶
<pb:KR4d0265_SBCK_026-9b>¶
覓安心法翻成揑目花作糜須榖粟千劫漫炊砂¶
有意能停棹多情易憶家淸詩穿月脇逺夢繞天涯雨¶
蝶衣濡粉秋蚊喙吐花新凉宜小駐談笑有丹砂¶
　　　自詠瘦悴¶
皮下多無肉秋來瘦不禁骨稜春焙銙筋蹙海山沉蟣¶
蝨從何有蚊蠅枉見侵惟餘老笻杖相伴兩虚心¶
石湖居士詩集卷二十六¶
<pb:KR4d0265_SBCK_026-10a>¶
