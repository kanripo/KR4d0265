# -*- mode: mandoku-view; -*-
#+TITLE: 石湖居士詩集
#+DATE: 2015-09-11 13:08:29.611653
#+PROPERTY: ID KR4d0265
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0466-023石湖居士詩集-卷第二十三.
<pb:KR4d0265_SBCK_023-1a>¶
石湖居士詩集卷二十三¶
　　　初秋二首¶
急雨過窓紙新凉生簟藤蹣&KR1552;老鈴下來炷壁間燈¶
壯歳故多病老年知不堪何須看公案只此是眞參¶
　　　蝙蝠¶
伏翼昏飛急營營定苦飢聚蚊充口腹生汝亦奚爲¶
　　　蛩¶
壁下秋蟲語一蛩鳴獨雄自然遭跡捕窘束入雕龍¶
　　　四花¶
素馨間末利木犀和玉簪醫來都屏去頭眩怕香侵¶
　　　謝範老問病¶
<pb:KR4d0265_SBCK_023-1b>¶
三椽一席度秋冬造化兒嬉困此翁帖有王書難治眩¶
文如陳檄不驅風骨枯似枿膚如腊髮織成氊鬢作蓬¶
&KR0039;檢病身還一笑本來四大滿虚空¶
　　　二偈呈似壽老¶
法法刹那無住云何見在去來若覓三心不見便從不¶
見打開¶
孟&KR0003;所過者化莊云相代乎前何處安身立命飢餐渴¶
飲困眠¶
　　　諾惺菴枕上¶
噩夢驚回曉枕寒靑燈猶照藥爐邊紙窓弄色如朧月¶
又了浮生一夜眠¶
<pb:KR4d0265_SBCK_023-2a>¶
　　　癸卯除夜聊復爾齋偶題¶
五夜燈花重東風角韻來雪慳衣未纊春早句多梅寂¶
歷羅門亞温黁藥鼎煨老嫌新歳換病喜舊星回鬱壘¶
先題版屠蘇後把杯書扉無健筆爆竹有寒&KR0069;餳楪牙¶
難膠椒盤眼倦開陳人仍憊卧身世兩悠哉¶
　　　甲辰人日病中吟六言六首以自嘲¶
攢睂輒作山字啾耳惟聞水聲人應見憐久病我亦自¶
厭餘生¶
日慌慌蟻旋磨頭岑岑鼇負山筆牀久巳均伏藥鼎何¶
時丐閒¶
政爾榮枯衞澁剛云人厄天窮歸咎四衝臨歳乞憐九¶
<pb:KR4d0265_SBCK_023-2b>¶
曜過宫¶
復吉旣愆七日泰來惟候三陽曆日今頒寅正占星更¶
候農祥¶
有日猶嫌開牖無風不敢上簾報國丹心何似夢中抵¶
掌掀髯¶
壯歳喜新節物老來惜舊年華病後都盧不問家人時¶
換瓶花¶
　　　正月九日雪霰後大雨二首¶
夜霰三更碎瓦晝冥一陣翻盆賴是梅花巳過不然皴¶
玉誰温¶
黃昏簷溜垂瀑淸曉屐聲滿門湖光萬頃何似小沼先¶
<pb:KR4d0265_SBCK_023-3a>¶
吹縠紋¶
　　　正月十日夜大雷震二首¶
阿香眞是健婦夜半鼓行疾驅&KR0033;恐南山破碎絶憐窓¶
紙枝梧¶
人言有物司鼓春到揚桴發聲但要蟄蟲啓戸何須一¶
許震驚¶
　　　吳燈兩品最髙¶
鏤冰影裏百千光剪綵毬中一萬窓不是齊人誇管晏¶
吳中風物竟難雙¶
　　　燈夕懷廣蜀舊事¶
灕水橋西列炬香少城樓下變燈忙兒嬉萬里客程逺¶
<pb:KR4d0265_SBCK_023-3b>¶
老懶一龕春夢長¶
　　　上元紀吳中節物俳諧體三十二韻¶
斗野豐年屢吳臺樂事并酒壚先叠鼓(歳後即旗亭先/擊鼓不巳以迎)¶
(節/意)燈市蚤投瓊(臘月即有燈市珍竒者數人醵/買之相與呼盧采勝者得燈)價喜膏¶
油賤祥占雨雪晴篔簹仙子洞(坊巷燈以連枝竹縛/成洞門多處數十重)菡¶
萏化人城(蓮花燈/最多)檣炬疑龍見(舟人接竹桅檣之表/置一燈望之如星)橋¶
星訝鵲成(橋/燈)小家厖獨踞(犬/燈)髙閈鹿雙撐(鹿/燈)屏展輝雲¶
母(琉璃/屏風)簾垂晃水精(琉璃/簾)萬窓花眼密(萬眼燈以碎羅/紅白相間砌成)¶
(工夫妙天下/多至萬眼)千&KR0169;玉虹明(琉璃毬燈每一&KR0169;映/成一花亦妙天下)薝蔔丹房¶
挂(梔子/燈)葡萄緑蔓縈(葡萄/燈)方縑繙史冊(生絹糊大方燈/圖畵史冊故事)¶
(村人/喜看)圓魄綴門衡(月/燈)擲燭騰空穩(小毬燈時/擲空中)推毬滚地¶
<pb:KR4d0265_SBCK_023-4a>¶
輕(大滚/毬燈)映光魚隱見(琉璃壺瓶貯水/養魚以燈映之)轉影&KR0016;縱橫(馬&KR0016;/燈)¶
輕薄行歌過顚狂社舞呈(民間鼓樂謂之社火不可/悉記大抵以滑稽取笑)村¶
田蓑笠野(村田/樂)街市管絃淸(街市/細樂)里巷分題句(每里門/作長燈)¶
(題好句/其上)官曹別扁門(官府名額多以/絹或琉璃照映)旱&KR0179;遥似泛(夾道/陸行)¶
(爲競渡之樂/謂之划旱&KR0179;)水儡近如生(水戲照/以燈)鉗赭&KR0724;牢戸(獄/燈)嘲嗤¶
繪樂棚(山棚多畵一時/可嘲誚之人)堵觀瑶席隘喝道綺叢爭禁鑰¶
通三鼓歸鞭任五更桑&KR0094;春繭勸(春繭自臘月即入食/次所以爲&KR0094;事之兆)¶
花蝶夜蛾迎(大白蛾花無貴賤悉/戴之亦以迎春物也)鳧子描丹筆(紅畵鴨/子相餽)¶
(遺)鵞毛剪雪英(剪鵞毛爲雪花/與夜蛾並戴)寶糖珍粔籹(䭔拍吳中/謂之寶糖)¶
(䭔特爲/脆美)烏膩美飴餳(烏膩糖即白餳/俗言能去烏膩)撚粉團欒意(糰/子)熬¶
稃腷膊聲(炒糯榖以&KR0114;俗名孛/婁北人號糯米花)筵篿巫志怪香火婢輸¶
<pb:KR4d0265_SBCK_023-4b>¶
誠(俗謂正月百草靈故帚葦針箕/之屬皆&KR0114;焉多婢子之輩爲之)箒&KR0114;拖裙驗(弊帚繫/裙以&KR0114;)¶
(名埽/帚姑)箕詩落筆驚(即古紫姑今謂之/大仙俗名筲箕姑)微如針屬尾(以針/姑&KR0114;)¶
(伺其尾相屬/爲兆名針姑)賤及葦分莖(葦莖分合爲/&KR0114;名葦姑)末俗難訶止佳¶
辰且放行此時紛僕馬有客靜柴荆幸甚歸長鋏居然¶
照短檠生涯惟病骨節物尚鄉情掎摭成俳體咨詢逮¶
里甿誰修吳地志聊以助譏評¶
　　　雪寒探梅¶
酸風如箭莫憑闌凍合橫枝雪未乾吳下得春元自晚¶
那堪天與十分寒¶
　　　曉枕三首¶
煮湯聽成萬籟添被知是五更陸續滿城鐘動須&KR0119;後¶
<pb:KR4d0265_SBCK_023-5a>¶
巷雞鳴¶
卧聞赤脚鼾息樂哉栩栩蘧蘧病夫心口相語何日佳¶
眠似渠¶
舒慘常隨天氣關心窓暗窓明日晏扶頭未起喚人先¶
問隂晴¶
　　　不寐¶
春宵似暖非暖曉夢欲成未成風竹時驚雀噪月窓誰¶
伴梅橫¶
　　　戲書二首¶
長病人嫌理亦冝吾今有計可扶衰煩君舁著山深處¶
恐有黃龍浴水醫¶
<pb:KR4d0265_SBCK_023-5b>¶
羣兒欺老少陵窮口燥脣乾髮漫衝顚沛須&KR0119;猶執禮¶
古來惟有一髙共¶
　　　耳鳴¶
風號髙木水翻洪歷歷音聞不是聾一任大千都震吼¶
便從卷葉證圓通¶
　　　案上梅花二首¶
南坡玉雪萬花團舊約東風載酒看冷落銅瓶一枝亞¶
今年天女亦酸寒¶
地爐火煖日烘窓一夜花鬚半吐黃鼻觀圓通熏百和¶
博山三夕罷燒香¶
　　　古梅二首¶
<pb:KR4d0265_SBCK_023-6a>¶
孤標元不鬬芳菲雨瘦風皴老更竒壓倒嫩條千萬蘂¶
只消踈影兩三枝¶
誰似西湖處士才詩中籬落久塵埃陸郎舊有梅花課¶
未見今年句子來¶
　　　至昌爲具賞東軒千葉梅然梅尚未開¶
玉葉重英意巳芽新移竹外小橫斜東齋何似春工晚¶
鐵樹巳花梅未花¶
　　　喜周妹自四明到¶
團欒話裏老龎衰一妹仍從海浦來孤苦尚餘兄弟樂¶
如今雖病也睂開¶
　　　占星者謂命宫月孛獨行無害但去年復照作¶
<pb:KR4d0265_SBCK_023-6b>¶
　　　災今年正月一日巳出而歳星作福戲書二絶¶
昔&KR0292;初度本除災何意重逢作病媒久住靈斿今日過¶
曆翁歡喜勸椒杯¶
暗曜加臨有救神煌煌福德自天仁只煩終惠蘇殘喘¶
官爵從渠奉董秦¶
　　　題藥方¶
孤童亦復夢槐柯無德無功用福多天理乗除當老病¶
巢源王訣奈君何¶
　　　園丁折花七品各賦一絶¶
　　　　單葉御衣黃¶
舟前鵞羽映酒塞上駞酥截肪春工若與多葉應入姚¶
<pb:KR4d0265_SBCK_023-7a>¶
家鴈行¶
　　　　水精毬輕盈嫵&KR0442;不耐風日(又名醉西施又/名風嬌又名玉)¶
(勝/瓊)¶
縹緲醉魂夢物嬌饒輕素輕紅若非風細日薄&KR0033;恐雲¶
消雪融¶
　　　　壽安紅深色粉紅多葉易種且耐久¶
豐肌弱骨自喜醉暈粧光緫宜獨立風前雨裏嫣然不¶
要人持¶
　　　　叠羅紅開遲旬日始放盡¶
襞積剪裁千叠深藏愛惜孤芳若要韶華展盡東風細¶
細商量¶
<pb:KR4d0265_SBCK_023-7b>¶
　　　　崇寧紅¶
匀染十分艶絶當年欲占春風曉起粧光沁粉晚來醉¶
面潮紅¶
　　　　鞓紅¶
猩脣鶴頂太赤榴萼梅腮弄黃帶眼一般官樣衹愁瘦¶
損東陽¶
　　　　紫中貴¶
沉沉色與露滴泥泥香隨日烘滿眼艶粧紅袖紫綃終¶
是仙風¶
　　　聞春逺牡丹盛開¶
東軒聞道有花開癡坐三椽首謾回縱得好晴猶懶看¶
<pb:KR4d0265_SBCK_023-8a>¶
那堪風雨揭天來¶
　　　蜀花以狀元紅爲第一金陵東御園紫繡毬爲¶
　　　最¶
西樓第一紅多葉東苑無雙紫壓枝夢裏東風忙裏過¶
蒲團藥鼎鬢成絲¶
　　　喜雨¶
昨遣長鬚借踏車小池須水引鳴蛙今朝一雨添新漲¶
便合翻泥種藕花¶
　　　嘲風¶
紛紅駭緑驟飄零癡騃封姨没性靈報道海棠方熟睡¶
也須留眼爲渠靑¶
<pb:KR4d0265_SBCK_023-8b>¶
　　　大風¶
春晴雖好恨多風到眼花枝轉眼空晴不與花爲道地¶
爭如雲淡雨濛濛¶
　　　風止¶
收盡狂飊捲盡雲一竿晴日曉光新柳魂花魄都無恙¶
依舊商量作好春¶
　　　苦雨五首¶
河流滿滿更滿檐溜垂垂又垂皇天寧有漏處后土豈¶
無乾時¶
不辭蛾化麥穗叵忍秧浮浪花兒孫汨汰護岸翁媪扶¶
攜上車¶
<pb:KR4d0265_SBCK_023-9a>¶
折筍肥梅飣坐涎蝸鬭蟻上梁雨工莫賈餘勇留待稻¶
花半黃¶
潤礎&KR0138;晴又汗濕薪未爆先煙壯夫徃往言病病叟岑¶
岑且眠¶
巳厭衣裳蒸潤仍憐書畵斕斑匳香尚餘幾所盡付熏¶
罏博山¶
　　　謝龔養正送蘄竹杖¶
一聲霜曉謾吹愁八尺風漪不耐秋上座獨超三昧地¶
諾惺菴裏證般舟(釋氏謂常行/爲般舟三昧)¶
　　　&KR0009;題祝郢州白雪樓¶
楚望風煙&KR0029;繡楹使君靜治有髙情衹應襦袴新翻曲¶
<pb:KR4d0265_SBCK_023-9b>¶
壓倒當年寡和聲¶
　　　夏至二首¶
李核垂腰祝饐粽絲繫臂扶羸節物競隨鄉俗老翁閒¶
伴兒嬉¶
石鼎聲中朝暮紙窓影下寒温踰年不與廟祭敢云孝¶
子慈孫¶
　　　重午¶
熨斗薰籠分夏衣翁身獨比去年衰巳孤菖渌十分勸¶
却要艾黃千壯醫蜜粽冰糰爲誰好丹符綵索聊自欺¶
小兒造物亦難料藥裹有時生網絲¶
　　　積雨作寒五首¶
<pb:KR4d0265_SBCK_023-10a>¶
壓屋雨雲晝暗環城霖潦夏寒西池半没荷柄南蕩平¶
沉芡盤¶
巳報舟浮登岸更憐橋塌平池養成蛙吹無謂埽盡蚊¶
雷却竒¶
熨帖重㝷毳衲補苴盡護紙窓餘生雪鬢禪榻昨夢雲¶
帆漲江¶
婢喜蚊僵霧帳兒嗔蝸&KR0144;風櫺兀坐鼻端正白忘懷眼¶
底常靑¶
山寒禪老不下泥滑琴僧罕來且喚園丁閒語喜聞湖¶
岸未頽(禪老範黙堂琴/僧淨月師也)¶
　　　喜晴二首¶
<pb:KR4d0265_SBCK_023-10b>¶
驅帚水爭溝口卷簾日欵屋山飢燕癡兒叫怒拙鳩去¶
婦復還¶
窓間梅熟落蔕牆下筍成出林連雨不知春去一晴方¶
覺夏深¶
　　　子文大丞重午日走貺煮酒淸甚殆與逺水一¶
　　　色何其妙哉數語奉謝¶
臘脚淸若空吾聞其語矣今晨品義尊公酒正如此太¶
常家有此段竒銷得不齋醉如泥但恨今無遏雲曲送¶
我菖蒲一杯緑(子文舊有歌/者名遏雲)¶
　　　子文見和云亦有小鬟能度曲復用韻戲贈¶
三年屏杯酌甚矣吾衰矣眼中有淄澠猶解商略此花¶
<pb:KR4d0265_SBCK_023-11a>¶
<pb:KR4d0265_SBCK_023-12a>¶
