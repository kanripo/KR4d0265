# -*- mode: mandoku-view -*-
#+TITLE: 石湖詩集
#+DATE: 2015-09-23 10:23:32
#+PROPERTY: JUAN 2

<md:KR4d0265_SBCK_001-10b>¶
<md:KR4d0265_SBCK_002-1a>¶
<pb:KR4d0265_WYG_002-1a>
欽定四庫全書
　石湖詩集巻二¶
　　　　　　　　　　　　宋　范成大　撰
　　望金陵行闕¶
聖代規模跨六朝行宫臺殿壓金鼇三山落日青鸞近¶
雙闕清風紫鳯髙石虎蹲江蟠王氣玉麟湧地鎮神臯¶
太平不用千尋鎖静聽西城打夜濤¶
　　金陵道中
<pb:KR4d0265_WYG_002-1b>
山晚黄羊隨日下天寒白犢弄風歸愁埃百轉西州路¶
笑憶沙湖一棹飛¶
　　晚行(官塘/驛)¶
篝燈驛吏喚人行寥落星河向五更馬上誰驚千里夢¶
石頭岡下小車聲<md:KR4d0265_SBCK_002-1b>¶　　秦淮¶
不將行李試間關誰信江湖道路難腸斷秦淮三百曲¶
船頭終日見方山
<pb:KR4d0265_WYG_002-2a>
　　重九獨登賞心亭¶
誰教佳節滯天涯強展愁眉管物華每歳有詩題白鴈¶
今年無酒對黄花悠悠造化占斜日草草登臨記落霞¶
宇宙此身元是客不湏彈鋏更思家¶
　　賞心亭再題¶
天險東南重兵雄百二尊拂雲千雉繞截水萬崖奔赤¶
日吳波動蒼煙楚樹昏向無形勝地何以控乾坤¶
　　宿義林院<md:KR4d0265_SBCK_002-2a>¶
<pb:KR4d0265_WYG_002-2b>
暝氣昏如雨禪房冷似氷竹間東嶺月松杪上方燈驚¶
鶻盤金刹流螢拂玉繩明朝窮脚力連夜斬崖蕂¶
　　荆公墓二首¶
百歳誰人巧拙一丘底處虧成半世青苗法意當年雪¶
竹詩情¶
本意治功徙木何心黨祸揚塵報讎豈教行刼作俑翻¶
成害仁¶
　　十月朔客建業不得與兄弟上冡之列悲感成¶詩
<pb:KR4d0265_WYG_002-3a>
歳已看成暮身今未得歸風塵孤淚盡霜露寸心違南¶
磵新流水西山舊落暉煙松應好在宿草定成非逝水<md:KR4d0265_SBCK_002-2b>¶方東去浮雲浪北飛危魂先自斷不待更沾衣¶
　　白鷺亭¶
倦遊客舎不勝閒日日清江見倚闌少待西風吹雨過¶
更從二水看淮山¶
　　臙脂井三首¶
昭光殿下起樓臺&KR0184;得山河付酒杯春色已從金井去
<pb:KR4d0265_WYG_002-3b>
月華空上石頭來¶
午醉醒來一夢非怱怱玉樹逐春歸臙脂却作千年計¶
不似愁魂四散飛¶
腰支旅拒更神遊桃葉山前水自流三十六書都莫恨¶
煩將歌舞過揚州<md:KR4d0265_SBCK_002-3a>¶　　秦淮(并序/)¶
　自金陵復泛秦淮宛轉數百曲世傳始皇東巡自江¶
　乗渡望氣者以為金陵有天子氣乃鑿長岡引潮水
<pb:KR4d0265_WYG_002-4a>
　入焉號曰秦淮逶迤屈曲不類人功故又傳為龍所¶
　開也¶
祖龍驅羣龍䟽此萬丈溝雨工戀故棲十步九回頭至¶
今秦淮曲蜿若春蛇遊舟師厭回互歎息倚柂樓維昔¶
東巡初八極圍寸眸天端有佳氣鬱鬱東南浮卜云當¶
興王在後五百秋叱咤召六丁慘淡風雲愁鑿渠斷地¶
脉自謂神與謀乾坤有端倪已露不可收大帝開吳天¶
定鼎臨江陬融融秣陵日始照十二斿經營曁六代兹<md:KR4d0265_SBCK_002-3b>¶
<pb:KR4d0265_WYG_002-4b>
地稱神州乃知歴數定昧者徒私憂兹事故老傳未知¶
信然不姑置勿重陳作詩歎遲留¶
　　九月三日宿胥口始聞鴈(以下歸/崑山作)¶
故人久不見乍見雜悲喜新鴈如故人一聲驚我起把¶
酒不能觴送目問行李曽雲行路難空濛千萬里塞北¶
多關山江南𣺌雲水風髙吹汝瘦旅伴今餘幾斜行不¶
少駐滅没蒼煙裏羈遊吾亦倦客程殊未已扁舟費年¶
華短纜繫沙尾物生各有役冥心聽行止江郊匝地熟
<pb:KR4d0265_WYG_002-5a>
場圃平如砥歸期且勿念共飽豐年米¶
　　欲雪¶
烏鴉撩亂舞黄雲樓上飛花已唾人説與江梅須早計<md:KR4d0265_SBCK_002-4a>¶馮夷無頼欲爭春¶
　　讀史三首¶
百歳虧成費械機烏鳶螻蟻竟同歸一檠燈火挑明滅¶
兩眼昏花管是非¶
堂堂列傳冠元功紙上浮雲萬事空我若材堪當世用
<pb:KR4d0265_WYG_002-5b>
他年應只似諸公¶
鏤氷琢雪戰毛氂畫餅聲名骨朽時汗簡書青已兒戲¶
峴山辛苦更沉碑¶
　　宴坐菴四首¶
油燈已暗忽微明石鼎將乾尚有聲衲被蒙頭籠兩袖¶
藜牀無地著功名<md:KR4d0265_SBCK_002-4b>¶五更風竹閙軒窓聽作江船浪隱牀枕上翻身尋斷夢¶
故人待漏滿鞾霜
<pb:KR4d0265_WYG_002-6a>
粥魚吼罷鼓逄逄卧聽飢鼯上曉釭一㸃斜光明紙帳¶
悟知檐雀已穿窓¶
跏趺合眼是無何靜裏惟聞鳥雀多俗客叩門稱問字¶
又煩居士起穿鞾¶
　　青青磵上松送致逺入官¶
青青磵上松鬱鬱磵底栢松森上曽雲柏跼抱幽石偃¶
植雖不同臭味乃相得千霜與百雪偶立衆芳側衆芳¶
豈不好歳晏埽無迹廣厦罩羣木萬牛挽山澤松材可
<pb:KR4d0265_WYG_002-6b>
世用攀援入王國草木豈有情亦復念離析君看此翠<md:KR4d0265_SBCK_002-5a>¶栢錯莫無顔色孤隂愁月夜獨籟怨風夕蒼官何當歸¶
相望長相憶¶
　　除夜感懷¶
松楸百年哀霜露終歳悲天地豈汝偏鬼神諒無私孤¶
窮罪當爾我今怨尤誰噎絶夢自語伶俜影相隨豈無¶
一經傳政坐五鬼嗤鑿枘共齟齬榛荆費耘耔付畀踰¶
丘山奉承劣毫釐生男九族歡所願作門楣時命有大
<pb:KR4d0265_WYG_002-7a>
謬生男竟何禆匏瓜謾枵腹蒲柳無眞姿蹙縮髙顴頰¶
蕭騷短髯髭貧病老歳月斗杓坐成移曉風凄以寒簾¶
幕相紛披月星炯我冠霧雨泫我衣焄蒿奉祠事苦淚¶
落酒巵逝者日已逺生者日以衰羸驂駕九折日暮抱<md:KR4d0265_SBCK_002-5b>¶長飢岐路正巉絶耿耿誰當知¶
　　次韻唐子光席上賞梅¶
玉枝横斜照清空纎手撚香(原闕/)公水部無人廣平去¶
後來我輩猶情鍾誰噴昭華送愁絶叫雲三弄怨斜月
<pb:KR4d0265_WYG_002-7b>
徑須踏雪問前村莫待馬蹄如踣鐡春風壓盡百花橋¶
尊前仍有董嬌嬈惜無楚客歌成雪空有蕭郎眼似刀¶
　　夜行上沙見梅記東坡作詩招魂之句¶
玉妃謫人世乃在流水村天風吹嬋娟飄墮寂莫濵芳¶
心怨命薄玉色凄路塵佳人來無期日暮多碧雲溪聲¶
為咽絶月亦低微顰相逢倦遊子一笑不復珍脉脉問¶
不語亭亭意彌眞要我氷雪句招此欲斷魂蘇仙上賔<md:KR4d0265_SBCK_002-6a>¶天妙意終難陳璿柄忽傾墮曉嵐愁翠昏
<pb:KR4d0265_WYG_002-8a>
　　次韻唐子光教授河豚¶
世間尤物美惡并江鄉未用誇吳羹清宫洞房寒熱媒¶
深山大澤龍蛇生胡夷信美胎殺氣不奈吳兒苦知味¶
楊花欲動荻芽肥汙手死心揺食指食魚要是(原/闕)黃粱¶
古來不必須河魴君看嗔腹似渾脫寧肯滑甘隨芥薑¶
先生法語峻立壁譏評不使一錢直膨亨從此迹如埽¶
坐令梅老詩無力懸知仙骨有青冥風香久已滌羶腥¶
大笑日華解毒法何如肘後餐霞經
<pb:KR4d0265_WYG_002-8b>
　　題如夢堂壁¶
勃姑午啼喚雨鵯鵊曉囀留春片雲不載歸夢兩髩全<md:KR4d0265_SBCK_002-6b>¶供客塵¶
　　曉起¶
簾額繡波蕩漾燭盤紅淚闌干夢裏五更風急愁邊一¶
半春殘¶
　　再遊上方¶
僧共老花俱在客將春鴈同回范叔一寒如此劉郎前
<pb:KR4d0265_WYG_002-9a>
度曽來¶
　　即事¶
醉袖籠鞭轉柳塘青門芳樹掩殘香誰驚翡翠雙飛去¶
祗有蓮花對斷腸¶
　　春晚即事<md:KR4d0265_SBCK_002-7a>¶屋頭清樾暗荆扉紫葚斕斑翠莢肥春晚軒窓人獨困¶
日長籬落燕雙飛¶
　　春晚三首
<pb:KR4d0265_WYG_002-9b>
隂隂垂柳閉朱門一曲闌干一斷魂手把青梅春已去¶
滿城風雨怕黄昏¶
客去鉤窓詠小詩遊絲撩亂栁花稀微風盡日吹芳草¶
蝴蝶雙雙貼地飛¶
夕陽槐影上簾鈎一枕清風夢昔遊夢見錢塘春盡處¶
碧桃花謝水西流¶
　　樂先生闢新堂以待&KR0410;藥酴醿作詩奉贈¶
&KR0410;藥有國色酴醿乃天香二妙絶世立百草為不芳先<md:KR4d0265_SBCK_002-7b>¶
<pb:KR4d0265_WYG_002-10a>
生絶俗姿風味本無雙年來悟結習欲試安心方天魔¶
巧伺便作計廻剛腸多情開此花艷絶温柔鄉道人為¶
一笑正爾未易忘呼童葺荷芷擇勝開軒窓啼鶯不愁¶
思遊蜂亦猖狂百年顰呻頃共此過隙光朝為春條緑¶
暮為秋葉黃把翫尚無幾況以憂愁妨願言秉燭遊迨¶
此春宵長¶
　　題城山晚對軒壁¶
一枕清風夢緑蘿人間隨處是南柯也知睡足當歸去
<pb:KR4d0265_WYG_002-10b>
不奈溪山留客何¶
　　題城山挂月堂壁¶
百叠煙鬟得眼明坐來心跡喜雙清秋陽滿地西風起<md:KR4d0265_SBCK_002-8a>¶猶有啼鶯四五聲¶
　　姑惡(并序/)¶
　姑惡水禽以其聲得名世傳姑虐其婦婦死所化東¶
　坡詩云姑惡姑惡姑不惡妾命薄此句可以泣鬼余¶
　行苕霅始聞其聲晝夜哀厲不絶客有惡之以為此
<pb:KR4d0265_WYG_002-11a>
　必子婦之不孝者予為作後姑惡詩¶
姑惡婦所云恐是婦偏辭姑言婦惡定有之婦言姑惡¶
未可知姑不惡婦不死與人作婦亦大難已死人言尚¶
如此¶
　　大暑舟行含山道中雨驟至霆奔龍挂可駭¶
隤雲曖前驅連鼓訌後殿駸駸失髙丘擾擾暗古縣白<md:KR4d0265_SBCK_002-8b>¶龍起幽蟄黒霧佐神變盆傾耳雙聵斗暗目四眩帆重¶
腹逾飽櫓潤鳴更健圎漪暈雨㸃濺滴走波面伶俜愁
<pb:KR4d0265_WYG_002-11b>
孤鴛颭閃亂飢燕麥老枕水卧秧穉與風戰牛蹊岌城¶
沉蟻隧洶瓴建水車競施行歳事敢休宴咿啞嘯簧鳴¶
轣轆連鎖轉駢頭立婦子列舎望宗伴東枯駭西潰寸¶
涸驚尺澱嗟余豈能賢與彼亦何辨扁舟風露熟半世¶
江湖徧不知憂稼穡但觧加餐飯遥憐老農苦敢厭遊¶
子倦¶
　　題畵巻五首¶
鑿落秋江水石明髙楓老栁兩灘横君看叠巘雲容變
<pb:KR4d0265_WYG_002-12a>
又有中宵雨意生<md:KR4d0265_SBCK_002-9a>¶欹傾棧路繞山明隔隴人家犬吠聲無限白雲堆去路¶
不知誰識許宣平¶
春隂十日溪頭暗夜半西風雨脚收但覺奔霆吼空谷¶
遥知萬壑正爭流¶
暑雲潑墨送驚雷坐見前山驟雨來今夜一凉千萬里¶
更無焦巻與塵埃¶
秋晚黃蘆斷岸江南野水連天日色微明魚網鴈行飛
<pb:KR4d0265_WYG_002-12b>
入蒼煙¶
　　六月七日夜起坐殿廡取凉¶
畏暑中夜起出門月露清晶熒臥銀漢錯落低玉繩網¶
户閉妙香石樓棲古燈風從何處來殿閣微凉生桂旗<md:KR4d0265_SBCK_002-9b>¶儼不動藻井森上征榱楣共突兀鬼物相枝撐彭觥鐵¶
拄杖磔磔棲燕驚俗人豈觧事鼻息春雷鳴大星送曉¶
來四窓炯微明顥氣澡肌骨栩栩兩腋輕乗風欲歸去¶
驂鸞羾靑冥却恐方平知浪得狡獪名
<pb:KR4d0265_WYG_002-13a>
　　中秋卧病呈同社¶
人間佳風月浩浩滿大千俗子不解愛我乃知其天以¶
此有盡姿翫彼無窮妍受用能幾何北溟一杯然天公¶
尚齟齬不肯畀其全卧病窘詩料坐貧羞酒錢瓊樓與¶
金闕想像屋角邊如聞眞率社勝遊若登仙四者自難¶
并造物豈我偏¶
　　秋日雜興六首<md:KR4d0265_SBCK_002-10a>¶我友蓬蒿士却埽謝四鄰内無三尺童外無雙蒲輪豈
<pb:KR4d0265_WYG_002-13b>
非騏驥姿執轡難其人無衣可御冬忍寒待陽春仰雲¶
發永歎夜作寒螿呻奓户勸之起懷寳善自珍秋月耿¶
清夜秋風捲曽雲佳哉為誰歟定為我與君莫嫌酒味¶
薄聊復相歡欣¶
夕陽下桑柘餘暉挂西山西山在何許冉冉紫翠間綵¶
雲無朝昏緑蘿竟暄寒昔與霞上人同跨雙飛翰上凌¶
紫霄峰下弄白石湍風吹墮𣺌莽及此行路難佳人應¶
望予我豈眞忘還
<pb:KR4d0265_WYG_002-14a>
秋髙氣彌清歳晏天雨霜繁枝各病緑況乃枝上香向¶
來不勝春𣺌在無何鄉樂極定自悲誰歟此更張春秋<md:KR4d0265_SBCK_002-10b>¶無終窮榮落殊未央¶
嫣嫣芙蓉花秀出清霜晨衆卉已昨夢孤芳若為新寒¶
蜂無儇飛一笑靜自珍誰令嬋娟姿墮此寂寞濵絶世¶
貴獨立後時莫酸辛回風佐小舞薄日生微醺即事亦¶
足樂何必桃李塵¶
蒼筠如蒼玉鄉是磵壑姿朅來西窓下死生付汙泥蟲
<pb:KR4d0265_WYG_002-14b>
縁有病葉土瘦無新枝太陽豈我偏檐影為蔽虧昔如¶
松栢獨今作蒲桞衰暮夜風雨急歳晏誰與歸¶
屋東雙梧桐婉娩無眞姿朝為春風條暮為秋霜枝夜¶
久風葉鳴驚鵲一再飛梧桐不足愁㑹有明年期人老¶
眞可歎寧復遊冶時
　
　
　石湖詩集巻二
