# -*- mode: mandoku-view; -*-
#+TITLE: 石湖居士詩集
#+DATE: 2015-09-11 13:08:29.693882
#+PROPERTY: ID KR4d0265
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB04n0466-025石湖居士詩集-卷第二十五.
<pb:KR4d0265_SBCK_025-1a>¶
石湖居士詩集卷二十五¶
　　　小峨睂(并序)¶
　近得靈璧古石絶似大峨正峰名之曰小峨睂東坡¶
　常以名廬山恐不若此石之逼眞也作小峨睂歌以¶
　夸之¶
三峨參橫大峨髙奔崖側𫝑𠋣半霄龍跧虎卧起且伏¶
旁睨沫水沱江朝禹從岷嶓過其下奠山著籍稱雄豪¶
告成歸來兩階舞泗濱錫貢僃九韶覽觀此石三歎息¶
髣髴蜀鎭俱岧嶤惜哉擊拊墮簨虡輦送淮海還山椒¶
降商訖周謹呵護磬氏無敢加鐫彫劉項蝸爭鬨靈璧¶
血漂川谷流腥臊水官恐此被染涴氊包席裹吳中逃¶
<pb:KR4d0265_SBCK_025-1b>¶
市門大隱閱千祀苔衣塵網薶孤標尤物顯晦定有數¶
昨者惠顧不待招我昔西遊踏禹迹暑宿光相披重貂¶
十年境落卧遊夢摩挲壁畵雙鬢凋天憐愛山欲成癖¶
特設竒供慰寂寥恍然坐我寶巖上疑有太古雪未消¶
嵌根襞積巧入妙峰頂箕踞貴不驕爐煙雲浮布銀界¶
𨻶日虹貫凝金橋是時歳杪卧衰疾健起放杖驚兒曹¶
龍鍾繞圍喜折屐龜手拂拭寒侵袍太湖未暇商甲乙¶
羅浮天竺均鴻毛小峨之名神所𢌿永與野老歸漁樵¶
作詩賀我得石友且以併賀兹丘遭¶
　　　煙江叠嶂¶
　煙江叠嶂太湖石也鱗次重複巧出天然王晉卿嘗¶
<pb:KR4d0265_SBCK_025-2a>¶
　畵煙江叠嶂圖東坡作詩今借以爲名此石里人方¶
　氏所藏故物非近年以人功雕斵者比尤可貴¶
太湖嵌根藏洞宫槎牙石生奫淪中波濤投𨻶漱且囓¶
歳久缺罅深重重水空發聲夜鏜鎝中有晴江煙嶂叠¶
誰歟斷取來何時山客自言藏奕葉江上愁心惟畵圖¶
蘇仙作詩畵不如當年此石若並世雪浪仇池何足書¶
我無俊語對巨麗欲定等差誰與議&KR0033;須具眼老香山¶
來爲平章作新記¶
　　　天柱峰¶
　天柱峰英石也一峰峭豎特起有昻霄之意天柱本¶
　在衡山自黃帝時即以𤅬山輔南岳漢氏因之遂寓¶
<pb:KR4d0265_SBCK_025-2b>¶
　其祭於𤅬天柱山衡𤅬蓋皆有天柱而𤅬名特彰九¶
華鴈蕩若他山亦皆以此名峰不足算也¶
衡山紫蓋連延處一峰巉絶擎玉宇漢家憚逺不能到¶
寓祭𤅬山作天柱我今卧遊長揜關却寓此石充𤅬山¶
形摹三尺氣萬仞世間培塿何由攀南州山骨孕淸淑¶
乳孽砂牀未超俗神竒都賦小崢嶸雷雨飛來伴幽獨¶
哦詩月明淸夜闌坐看髙影橫屋山摩霄拂雲政如此¶
吾言實夸誰敢刪¶
　　　甲辰除夜吟¶
一年三百六十日日日三椽卧衰疾旁人揶揄還歎咨¶
問我如何度四時我言平生老行李蓐食趂程中夜起¶
<pb:KR4d0265_SBCK_025-3a>¶
當時想像閉門閒弱水迢迢三萬里如今因病得踈慵¶
脚底關山如夢中重簾複幕白晝靜戸外車馬從西東¶
若問四時何以度念定更無新與故瓶花開落紀春冬¶
窓紙昏明認朝暮行年六十是明朝不暇自憐聊自嘲¶
婪尾三杯餳一楪從今身健齒牙牢¶
　　　次韻龔養正送水仙花¶
色界香塵付八還正觀不起況邪觀花前猶有詩情在¶
還作凌波歩月看¶
　　　元日¶
屋角崢嶸斗柄移案頭蕭索燭花垂與時消息評新藥¶
若節春秋憶舊詩飢飯困眠全體懶風餐露宿半生癡¶
<pb:KR4d0265_SBCK_025-3b>¶
尊前現在休嫌老最後屠蘇把一巵¶
　　　正月六日風雪大作¶
滕六無端巽二癡翻天作惡破春遲邀梅勒柳何功業¶
誰與停杯一問之¶
竒寒何事入芳辰不管燈枝欲試新即日反風吹盡雪¶
東君巳費一分春¶
　　　元夕四首¶
粉痕紅㸃萬花攢玉氣珠光寶月團簾箔通明香似霧¶
東君無處著春寒(謂吳中剪羅/琉璃二燈)¶
不夜城中陸地蓮小梅初破月初圓新年第一佳時節¶
誰肯如翁閉戸眠¶
<pb:KR4d0265_SBCK_025-4a>¶
藥爐湯鼎煮孤燈禪版蒲團老病僧兒女強修元夕供¶
玉蛾先避雪鬅鬙¶
落梅穠李趂時新枯木崖邊一任春尚愛鄉音醒病耳¶
隔牆時有賣餳人(謂唱賣烏/膩糖者)¶
　　　去年多雪苦寒梅花遂晚元夕猶未盛開¶
隔年寒力凍芳塵勒住東風寂莫濱只管苦吟三尺雪¶
那知遲把一枝春燈烘畵閣香猶冷湯煖銅瓶玉尚皴¶
花定有情堪索笑自憐無術喚眞眞¶
　　　&KR0009;題筠州錢有文明府新昌小道院¶
忠厚平生心學敏明隨處民功江左幕中荒政江西縣¶
裏仁風¶
<pb:KR4d0265_SBCK_025-4b>¶
勿云私淑小邑可以匹休大邦健筆誰能後賦向來江¶
夏無雙¶
　　　題徐熙杏花¶
老枝當歳寒芳蘤春澹泞霧綃輕欲無嬌紅恐飛去¶
　　　題趙昌木瓜花¶
秋風魏瓠實春雨燕脂花綵筆不可寫滴露匀朝霞¶
　　　題易元吉獐猿兩圖二首¶
擇食麕相喚無人意不驚猿啼風動葉機熟兩忘情¶
烏逐山公噪驚麕仰望疑春林無一事獝狘自生悲¶
　　　題張希賢紙本花四首¶
　　　　牡丹¶
<pb:KR4d0265_SBCK_025-5a>¶
洛花肉紅姿蜀筆丹砂染生綃多俗格紙本有眞艶¶
　　　　常春¶
染根得靈藥無時不春風𠋣闌與挂壁相伴歳寒中¶
　　　　紅梅¶
酒力欺朝寒潮紅上粧面桃李漫同時輸了春風半¶
　　　　雞冠¶
號名極形似摹寫與眞逼聊以畵滑稽慰我秋園寂¶
　　　喜沈叔晦至¶
澹若論交味嚶其求友聲江湖幾魚沬風雨一雞鳴舊¶
事休重&KR0003;新詩莫細評煩將憶勤夢歸對海山橫¶
　　　驚蟄家人子輩爲易踈簾¶
<pb:KR4d0265_SBCK_025-5b>¶
二分春色到窮閻兒女祈翁出滯淹幽蟄夜驚雷奮地¶
小窓朝爽日篩簾惠風全解墨池凍淸晝賸繙雲笈籖¶
親友莫嗔情話少向來屏息似龜蟾(韓尚書新造/雲笈七籖)¶
　　　信筆¶
天地同浮水上萍羲娥迭耀案頭螢山中名器兩芒屩¶
花下友朋雙玉瓶童子昔曽誇了了主翁今但諾醒醒¶
歸田贏得多無事輸與諸公汗簡靑¶
　　　請息齋書事三首¶
覆雨翻雲轉手成紛紛輕薄可憐生天無寒暑無時令¶
人不炎凉不世情栩栩算來俱蝶夢喈喈能有幾雞鳴¶
冰山側畔紅塵漲不隔瑶臺月露淸¶
<pb:KR4d0265_SBCK_025-6a>¶
刻木牽絲罷戲場祭餘雨後兩相忘門雖有雀尚廷尉¶
食巳無魚休孟嘗蝨裏趨時眞是賊虎中宣力任爲倀¶
籬東舎北誰情話雞語鷗盟意却長¶
聚蚋醯邊鬧似雷乞兒爭背向寒&KR0069;長平失𫝑見何晚¶
栗里息交歸去來休問江湖魚有沬但蘄雲水鶴無媒¶
巖扉岫幌牢扃鑰不是漁樵不與開¶
　　　送文季髙倅興元¶
素衣京洛悵成緇靑鬢江吳喜未絲燭暗不眠談舊事¶
酒闌作惡問行期琴書情話須親戚風雨殘春更別離¶
屈指歸來重一笑埽除門巷著旌麾¶
　　　書懷二絶再送文季髙兼呈新帥閻才元侍郎¶
<pb:KR4d0265_SBCK_025-6b>¶
劒關雲棧守非難函谷泥封久未刊今日漢中誰國士¶
莫敎春草上齋壇¶
西出陽關有舊知薫風渌水泛蓮時煩君傳語詩書帥¶
更&KR0009;臺城別後詞¶
　　　&KR0009;題石湖海棠二首¶
手開芳徑越城頭紅錦屠蘇結綺樓不把萬枝銀燭照¶
淡雲微月替人愁¶
老懶居家似出家園林春色雨沾沙海棠尚自無心看¶
天女何須更散花¶
　　　家人子輩往石湖檢校暮歸¶
南浦回春棹東城掩暮扉兒修雞柵了女挈菜籃歸風¶
<pb:KR4d0265_SBCK_025-7a>¶
力雖欺酒花香尚染衣衰翁牢守舎腸斷釣魚磯¶
　　　枕上聞蒲餅焦¶
曉寒燕雀噤春隂珍重淸簧度好音窓色熹微欹枕聽¶
夢成舟檥竹溪深¶
　　　石湖芍藥盛開向北使歸過維揚時買根栽此¶
　　　因記舊事二首¶
竹西歌吹荻花秋遺老垂洟送逺遊羌笛夜闌吹出塞¶
當年如此夢揚州¶
萬里歸程許過家移將二十四橋花石湖從此添春色¶
莫把蒲萄苜蓿誇¶
　　　次韻龔養正中秋無月三首¶
<pb:KR4d0265_SBCK_025-7b>¶
詞客幕天淸露下老翁卧病破窓中髙吟大醉輸公等¶
不見常娥與我同¶
去年怪雨無端甚今歳癡雲亦復然減却新詩酸却酒¶
乗除添得一更眠¶
丙夜淸光些子見兒童驚喜強雄夸闌珊髙興應無幾¶
恰似春殘看落花¶
　　　殊不惡齋秋晚閒吟五絶¶
好風入簾圖畵響斜照穿𨻶網絲明檐間雙雀有時鬭¶
壁下一蛩終日鳴¶
旁若無人䑕飲硯麾之不去蠅登盤天凉睡起枕痕煖¶
日晚慵來香字寒¶
<pb:KR4d0265_SBCK_025-8a>¶
就食遷居蟻墳壤隨風作舎蛛裊絲百年何處用三窟¶
萬事信縁安一枝¶
市聲洶洶鼓催陣日影駸駸潮漲痕消磨意氣黙數息¶
把翫光隂牢閉門¶
中秋昨巳等閒過重九今還如夢來霜鬢數莖羞墮幘¶
黃花三度笑空杯¶
　　　老陳道人自云夢被召作地上主者又常受一¶
　　　貴家供祝之曰他日必來吾家作兒戲贈小頌¶
野人何苦赴官差符使追呼撓道懷幸有于門香積供¶
不如隨喜去羅齋¶
　　　題張戡蕃馬射獵圖¶
<pb:KR4d0265_SBCK_025-8b>¶
隂山磧中射生虜馬逐箭飛如脫兔割鮮大嚼飽何求¶
荐食中原天震怒太乙靈旗方北指掣轡逃歸莫南顧¶
猖狂若到殺胡林郎主猶羓何況汝¶
　　　題趙昌四季花圖¶
　　　　海棠梨花¶
醉紅睡未熟淚玉春帶雨阿環不可招空&KR0009;凭肩語¶
　　　　葵花萱草¶
衞足保明哲忘憂助歡娱欣欣夏日永𡡾我幽人廬¶
　　　　拒霜旱蓮¶
霜天木芙蓉陸地旱蓮草水花雲錦盡不見秋風好¶
　　　　梅花山茶¶
<pb:KR4d0265_SBCK_025-9a>¶
月淡玉逾痩雪深紅欲燃同時不同調聊用慰衰年¶
　　　乙巳十月朔開爐三首¶
石湖今日開爐紙窓銀白新糊童子燒紅榾柮老翁睡¶
煖&KR0586;毺¶
石湖今日開爐兩壁仍安畵圖萬事篆煙曲几百年毳¶
衲團蒲¶
石湖今日開爐俗家恰似精廬抆涕雖無情緒吟詩却¶
有工夫¶
　　　有歎二首¶
春秋蘭菊殊調南北馬牛異方心醉井蛙海若眼空鵬¶
海鳩枋¶
<pb:KR4d0265_SBCK_025-9b>¶
貧富交情乃見炎凉歳序方成越秦本異肥瘠魯衞何¶
曽弟兄¶
　　　留簡伯俊¶
我昔賦逺遊萬里無親朋惟君同懷抱相從共茵憑踰¶
嶺穿瘴茅捫參𠋣枯藤隨行一瓶鉢澹如雲水僧火馳¶
炎熱場見此玉壺冰東歸常愧君無力相引繩長材屈¶
小邑果以循吏稱豈不有薦墨翩然支郡丞五溪在何¶
許水駛山崚嶒漫仕不擇地搏扶笑鯤鵬獨有故意長¶
問疾訪姜肱亹亹談昨夢一一記吾曽中年畏離別況¶
我雪鬅鬙此意君自解少留對靑燈¶
　　　枕上有感¶
<pb:KR4d0265_SBCK_025-10a>¶
窓明似月曉光新被煖如薫睡息勻衝雨販夫牆外過¶
故應嗤我是何人¶
　　　夜坐有感¶
靜夜家家問戸眠滿城風雨驟寒天號呼賣&KR0114;誰家子¶
想欠明朝糴米錢¶
　　　十月二十六日三偈¶
聲聞與色塵普以妙香薫昔汝來迷我今吾却戲君¶
有箇安心法無時不可行只將今日事隨分了今生¶
窓外塵塵事窓中夢夢身旣知身是夢一任事如塵¶
石湖居士詩集卷二十五¶
<pb:KR4d0265_SBCK_025-10b>¶
