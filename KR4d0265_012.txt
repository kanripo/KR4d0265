# -*- mode: mandoku-view; -*-
#+TITLE: 石湖居士詩集
#+DATE: 2015-09-11 13:08:29.153755
#+PROPERTY: ID KR4d0265
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0466-012石湖居士詩集-卷第十二.
<pb:KR4d0265_SBCK_012-1a>¶
石湖居士詩集卷十二¶
　　　渡淮(八月十一日渡盱眙/過泗州順風如飛)¶
&KR0179;旗衮衮徑長淮汴口人看撥不開昨夜南風浪如屋¶
果然雙節下天來¶
　　　汴河(汴自泗州以北皆涸草木生之土/人云本朝恢復駕回即河須復開)¶
指顧枯河五十年龍舟早晩定䟽川還京却要東南運¶
酸棗棠梨莫蓊然¶
　　　虞姬墓(在虹縣下馬鋪/北三十七里)¶
劉項家人緫可憐英雄無策庇嬋娟戚姬葬處君知否¶
不及虞兮有墓田¶
　　　宿州(五更出城/&KR0017;火滿野)¶
<pb:KR4d0265_SBCK_012-1b>¶
狐鳴&KR0017;嘯夜茫茫元是官軍舊戰場土伯不能藏碧燐¶
三三兩兩照前岡¶
　　　雷萬春墓(在南京城南環以小牆/榜曰忠勇雷公之墓)¶
九隕元身不隕名言言千載氣如生欲知忠信行蠻貊¶
過墓胡兒下馬行¶
　　　雙廟(在南京北門外張巡許逺廟也/世稱雙廟南京人呼爲雙王廟)¶
平地孤城寇若林兩公猶解障妖祲大梁襟帶洪河險¶
誰遣神州陸地沉¶
　　　雎水(雎口石門巳隤河亦塞/即項羽大敗漢兵處)¶
一戰塡河擁漢屯拔山意氣巳鯨吞&KR0033;南即是隂陵路¶
兵果難將勝負論¶
<pb:KR4d0265_SBCK_012-2a>¶
　　　伊尹墓(在空桑北一里有磚堠刻云湯相伊/公之墓相傳墓左右生棘皆直如矢)¶
三尺黃壚&KR0033;棘邊此心終古享皇天汲書猥述流傳妄¶
剖擊嗟無咎單篇¶
　　　留侯廟(在陳留縣中案王原叔諸家攷子房所/封乃彭城留城非陳留也自宋武下敎)¶
(修復時其/失久矣)¶
功成輕舉信良謀心與鴟夷共一舟吕媪區區無鳥喙¶
先生輕負赤松遊¶
　　　西瓜園(味淡而多液本燕北/種今河南皆種之)¶
碧蔓凌霜卧軟沙年來處處食西瓜形模&KR0500;落淡如水¶
未可蒲萄苜蓿誇¶
　　　冝春苑(在舊宋門外/俗名東御園)¶
<pb:KR4d0265_SBCK_012-2b>¶
狐塜獾蹊滿路隅行人猶作御園呼連昌尚有花臨砌¶
腸斷冝春寸草無¶
　　　京城¶
&KR0029;天櫛櫛萬樓棚聖代規模若化成如許金湯尚資盜¶
古來李勣勝長城¶
　　　護龍河(在新宋門外中/有綱&KR0179;數十艘)¶
新郭門前見客舟淸漣淺淺抱城樓六龍行在東南國¶
河若能神合斷流¶
　　　福勝閣(曹太皇所建竒/崛冠京城中)¶
翬飛五級半空翔指&KR0039;樓欄&KR0003;太皇劫火不能侵願力¶
巋然獨似漢靈光¶
<pb:KR4d0265_SBCK_012-3a>¶
　　　相國寺(寺榜猶祐陵御書寺中/雜貨皆胡俗所需而巳)¶
傾檐缺吻護奎文金碧浮圖暗古塵聞&KR0003;今朝恰開寺¶
羊裘狼帽趂時新¶
　　　州橋(南望朱雀門北望宣/德樓皆舊御路也)¶
州橋南北是天街父老年年等駕廻忍淚失聲詢使者¶
幾時眞有六軍來¶
　　　宣德樓(虜加崇葺僞/改曰承天門)¶
嶢闕叢霄舊玉京御牀忽有犬羊鳴他年若作淸宫使¶
不挽天河洗不淸¶
　　　市街(京師諸市皆荒/索僅有人居)¶
梳行訛雜馬行殘藥市蕭騷土市寒惆悵軟紅佳麗地¶
<pb:KR4d0265_SBCK_012-3b>¶
黃沙如雨撲征鞍¶
　　　金水河(在舊封丘門外河中/多大石皆艮嶽所隤)¶
菜市橋西一水環宫牆依舊俯淸灣誰憐磊磊河中石¶
曽上君王萬歳山¶
　　　壺春堂(徽廟稱道君時所居在擷芳/園中俗呼爲八滴水閣者)¶
松漠丹成去不歸龍髯無復有攀時芳園留得觚稜在¶
長與都人作淚垂¶
　　　漸水(黃河將決其地則伏流先出名曰漸水河/身日徙而南過封丘至胙城界中已有漸)¶
(水去汴京大/約五十里耳)¶
黃流日夜向南風道出封丘處處逢紫蓋黃旗在湖海¶
故應河伯欲朝宗¶
<pb:KR4d0265_SBCK_012-4a>¶
　　　李固渡¶
洪河萬里界中州倒捲銀潢聒地流列弩燔梁那可渡¶
向來天數亦人謀¶
　　　天成橋(碑石蔡京書在濬州岡上驛中東/廡下舊浮橋在此今河徙南行矣)¶
一岡邑屋舊河灘却望河身百里間湧土漲沙漫白道¶
天成橋石在髙山¶
　　　舊滑州(在濬州側積水中爲河所淪久矣/大伾即黎陽山西望積水不逺)¶
大伾山麓馬徘徊積水中間舊滑臺漁子不知興廢事¶
淸晨吹笛棹&KR0179;來¶
　　　扁鵲墓(在湯隂伏道路傍相傳墓上土可/療病禱而求之或得小圎如丹藥)¶
活人絶技古今無名下從敎世俗趨墳土尚堪充藥餌¶
<pb:KR4d0265_SBCK_012-4b>¶
莫嗔醫者例多盧¶
　　　羑里城(在羑河上/四垣儼然)¶
陵谷遷移尚故墟天盈商罪未蠲除古今行客同嗤罵¶
何止三篇泰誓書¶
　　　文王廟(在羑里/城南)¶
堂堂十亂欲興周肯使君王死作囚巧笑入宫天亦笑¶
可憐元不費深謀¶
　　　相州(推車老人自言吾州韓魏/公郷里南北兩墳尚無恙)¶
秃巾髽髻老扶車茹痛含辛&KR0003;亂華賴有郷人聊刷恥¶
魏公元是魯東家¶
　　　秦樓(在相州寺中上有貴人幕而觀使客云是/郡主太守之妻也大抵相臺傾城出觀異)¶
<pb:KR4d0265_SBCK_012-5a>¶
(於他/州)¶
欄街看幕似春遊斑犢雕車碧畵油奚女家人稱貴主¶
縷金長袖&KR0029;秦樓¶
　　　翠樓(在秦樓之北樓/上下皆飲酒者)¶
連袵成帷迓漢官翠樓沽酒滿城歡白頭翁媪相扶拜¶
垂老從今幾度看¶
　　　講武城(在漳河上曹操所築周遭/十數里鑿城爲道而過)¶
阿瞞虓武蓋劉孫千古還將&KR0017;蜮論縱有周遭遺堞在¶
不如魚復陣圖尊¶
　　　七十二塜(在講武城外曹操疑塜也森/然彌望北人比常増封之)¶
一棺何用塜如林誰復如公負此心聞&KR0003;羣胡爲封土¶
<pb:KR4d0265_SBCK_012-5b>¶
世間隨事有知音¶
　　　趙故城(在邯鄲縣南/延袤數十里)¶
金石笙篁絶代無鼪鼯藜藿正乗除園翁但愛城泥煖¶
侵早鋤霜種晩&KR0188;¶
　　　邯鄲道(即昔人作/黃粱夢處)¶
薄晩霜侵使者車邯鄲阪峻且徐驅困來也作黃&KR0413;夢¶
不夢封侯夢石湖¶
　　　藺相如墓(在邯鄲縣南/趙故城之西)¶
玉節經行虜障深馬頭釃酒奠踈林兹行璧重身如葉¶
天日應臨慕藺心¶
　　　邯鄲驛(驛後有磔犬祭天者大抵盡/爲胡俗漢戚夫人縣人也)¶
<pb:KR4d0265_SBCK_012-6a>¶
長安大道走邯鄲&KR0029;瑟佳人悵望間若見羶腥似今日¶
漢宫何用憶關山¶
　　　叢臺(在邯鄲/北門外)¶
憑髙閱士劒如林故國風流變古今袨服雲仍猶左袵¶
叢臺休恨緑蕪深¶
　　　臨洺鎭(去洺州三十里洺酒最佳/伴使以數壺及新兔見餉)¶
竟日霜寒暮解圍融融桑柘染斜暉北人爭勸臨洺酒¶
云有棚頭得兔歸¶
　　　邢臺驛(信德府驛也去太行最近城外/有荷塘柳隄頗淸麗不類河朔)¶
太行東麓照邢州萬叠煙螺紫翠浮誰解登臨管風物¶
枯荷老柳替人愁¶
<pb:KR4d0265_SBCK_012-6b>¶
　　　柳公亭(在邢州城北小園中伴使邀客入遊云/舊有流杯今廢園正對太行馬鞍一峰)¶
(極&KR0886;/崒)¶
主人敬客有餘情催喚繩牀坐柳亭曲水流觴非故物¶
馬鞍山色舊靑靑¶
　　　内丘梨園(内丘鵞梨爲天下第一初熟收藏十/月出汗後方佳園戸云梨至易種一)¶
(接便生可支數十年吾家/園者猶聖宋太平時所接)¶
汗後鵞梨爽似冰花身耐久老猶榮園翁指似還三笑¶
曽共翁身見太平¶
　　　大寧河(在内丘北河之東皆/梨棗園二果正熟)¶
梨棗從來數内丘大寧河畔果園稠荆箱擾擾攔街賣¶
紅皺黃團滿店頭(北人謂道上/聚落爲店頭)¶
<pb:KR4d0265_SBCK_012-7a>¶
　　　柏郷(唐志堯山乃古柏仁俗/傳或以此柏郷爲柏人)¶
貫生名壓漢公卿自古逢讎不反兵仇虜滔天無敢動¶
柏郷空溷迫人名¶
　　　唐山(即堯山金主之父名宗堯/改山名山下有放勲廟)¶
勲唐遺德照淸灣百聖聞風不敢班何物苦寒胡地&KR0017;¶
二名猶敢廢堯山¶
　　　光武廟(在柏郷北兩壁有二十八將像廟前有/二石人皆自腰而斷俗傳光武夜過以)¶
(爲生人問途不/應劒斬之云)¶
雲臺列像拱眞人野老猶誇建武春不用劒鋒能刜石¶
冰河一瞥巳通神¶
　　　趙州石橋(在城南洨河上以鐵筍/卯貫石捲篷不&KR0011;人工)¶
<pb:KR4d0265_SBCK_012-7b>¶
石色如霜鐵色新洨河南北尚通津不因再度皇華使¶
誰洗奚車塞馬塵¶
　　　柏林院(即東院趙州禪/師道場在城中)¶
胡來胡現劫&KR0069;深風鼓三灾海印沈急過當年無佛處¶
庭前空有柏森森¶
　　　欒城(縣極草草伴使怒頓餐不精/欲榜縣令跪告移時方免)¶
頽垣破屋古城邊客傳蕭寒㸑不煙明府牙緋危受杖¶
欒城風物一淒然¶
　　　呼沲河(即光武渡冰處/在眞定南五里)¶
聞道河神解造冰曽扶陽九見中興如今爛被胡羶涴¶
不似滄浪可濯纓¶
<pb:KR4d0265_SBCK_012-8a>¶
　　　眞定舞(虜樂悉變中華惟眞定有京/師舊樂工尚舞髙平曲破)¶
紫袖當棚雪&KR0066;凋曽隨廣樂奏雲韶老來未忍耆婆舞¶
猶&KR0029;黃鐘衮六么¶
　　　東坡祠堂(在中山府學/學在化原坊)¶
化原坊裏尚黌堂聞道蘇仙有奉嘗想見當年行樂處¶
牙旗鐵馬照金章¶
　　　松醪(中山酒猶名/松醪然甚漓)¶
松風潄罷讀離騷翰墨仙翁百代豪一笑氊裘那辦此¶
當年嵇阮尚餔糟¶
　　　望都(縣人多癭婦人尤甚相傳縣東接唐縣病/癭者甚衆比縣蓋染其風土縣西有小阜)¶
(曰由/山)¶
<pb:KR4d0265_SBCK_012-8b>¶
荒寺踈鐘解客鞍由山東畔白煙寒望都風土連唐縣¶
翁媪排門帶癭看¶
　　　安肅軍(舊梁門三城今惟一城/有人煙溏濼皆涸矣)¶
從古銅門控朔方南城煙火北城荒臺家抵死爭溏濼¶
滿眼秋蕪襯夕陽¶
　　　出塞路(安肅北門外大/道容數車方軌)¶
當年玉帛聘遼陽出塞曽歌此路長漢節重尋舊車轍¶
插天猶有萬垂楊¶
　　　白溝(在安肅北十五里闊纔丈餘古亦/名巨馬河本朝與遼人分界處)¶
髙陵深谷變遷中佛劫仙塵事事空一水涓流獨如帶¶
天應留作漢提封¶
<pb:KR4d0265_SBCK_012-9a>¶
　　　太行(渡河即與太行俱北至燕猶未斷大抵東/至薊門北至塞北西接奚界也&KR0002;晴日無)¶
(埃則出京至封/丘巳望見之矣)¶
西北浮雲捲莫秋太行南麓照封丘橫峰側嶺知多少¶
行到燕山翠未休¶
　　　固城(自白溝十五里至固城鎭舊遼界也水/味極惡用㧕作大棬汲井謂之凉罐)¶
柳棬凉罐汲泉遥味苦仍鹹似海潮却憶徑山龍井水¶
一杯洗眼洞層霄¶
　　　范陽驛(涿州驛牆外有尼寺二鐵/塔夾塗如雪俯瞰驛中)¶
郵亭偪仄但冝冬恰似披裘坐土空枕上驚回丹闕夢¶
屋頭白塔滿鈴風¶
　　　定興(舊黃村虜新建/爲縣井邑未成)¶
<pb:KR4d0265_SBCK_012-9b>¶
新城遷次少人煙桑柘中間井徑寒亦有染人來賣纈¶
淡紅深碧挂長竿¶
　　　淸逺店(定興縣中客邸前有婢兩頰刺逃走二/字云是主家私自黥湼雖殺之不禁)¶
女僮流汗逐氈軿云在淮郷有父兄屠婢殺奴官不問¶
大書黥面罰猶輕¶
　　　琉璃河(又名劉李河在涿州北三十里極淸/泚茂林環之尤多鴛鴦千百爲羣)¶
煙林葱蒨帶回塘橋眼驚人失睡郷健起褰帷揩病眼¶
琉璃河上看鴛鴦(此河大中祥符間路振乗軺録亦謂/琉璃河惟嘉祐中宋敏求入番録乃)¶
(謂之六里河大抵/胡語難得其眞)¶
　　　&KR0069;洞(在涿北燕南之間兩旁皆髙岡無風/而路極狹塵土坌積咫尺不辨人物)¶
塞北風沙漲帽檐路經&KR0069;洞十分添據鞍莫問塵多少¶
<pb:KR4d0265_SBCK_012-10a>¶
馬耳冥濛不見尖¶
　　　良鄉(燕山屬邑驛中供金粟梨天生子/皆珍果又有易州栗甚小而甘)¶
新寒凍指似排籖村酒雖酸未可嫌紫爛山梨紅皺棗¶
緫輸易栗十分甜¶
　　　盧溝(去燕山三十五里虜以活鴈餉客積數十/隻至此放之河中虜法五百里内禁採捕)¶
(故/也)¶
草草魚梁枕水低怱怱小駐濯漣漪河邊服匿多生口¶
長記軺車放鴈時(此河宋敏求謂之蘆菰/即桑乾河也今呼盧溝)¶
　　　燕賔館(燕山城外館也至是適以重陽虜重此/節以其日祭天伴使把菊酌酒相勸西)¶
(望諸山皆縞云/初六日大雪)¶
九日朝天種落驩也將佳節勸杯盤苦寒不似東籬下¶
<pb:KR4d0265_SBCK_012-10b>¶
雪滿西山把菊看¶
　　　橙綱(燕城外遇數車載新橙云/修貢種之汴京擷芳園也)¶
堯舜方堪橘柚包穹廬亦復使民勞華淸茘子沾恩幸¶
一&KR0016;回時萬&KR0016;騷¶
　　　蹋鴟巾(接送伴田彦皐愛予巾裹求/其樣指所戴蹋鴟有愧色)¶
重譯知書自貴珍一生心愧蹋鴟巾&KR0040;中折角君何愛¶
帝有衣裳易介鱗¶
　　　耶律侍郎(兵部侍郎耶律寶館伴使也不識/字如提刑運使等字亦指以問)¶
乍見華書眼似麞低頭慚愧紫荷囊人間無事無竒對¶
伏獵今成兩侍郎¶
　　　龍津橋(在燕山宣陽門外以玉石/爲之引西山水灌其下)¶
<pb:KR4d0265_SBCK_012-11a>¶
燕石扶欄玉作堆柳塘南北抱城廻西山剰放龍津水¶
留待官軍飲馬來¶
　　　燕宫(宏侈過汴京/煬王亮所作)¶
金盆濯足段文昌乞索家風飽便忘他日楚人能一炬¶
又從焦土&KR0003;阿房¶
　　　會同館(燕山客館也授館之明日/守吏微言有議留使人者)¶
萬里孤臣致命秋此身何止一漚浮提攜漢節同生死¶
休問羝羊解乳不(遼人館本朝使/巳謂之會同館)¶
石湖居士詩集卷十二¶
<pb:KR4d0265_SBCK_012-11b>¶
