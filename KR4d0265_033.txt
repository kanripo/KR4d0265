# -*- mode: mandoku-view -*-
#+TITLE: 石湖詩集
#+DATE: 2015-09-23 10:23:32
#+PROPERTY: LASTPB  <md:KR4d0265_SBCK_032-1a>
#+PROPERTY: JUAN 33

<md:KR4d0265_SBCK_032-8b>¶
<md:KR4d0265_SBCK_033-1a>¶
<pb:KR4d0265_WYG_033-1a>
欽定四庫全書
　石湖詩集卷三十三¶
　　　　　　　　　　　　　宋　范成大　撰
　　廛居乆不見山或勸作小樓以助登覽又力不¶能
　　　辦今年益衰此興亦闌矣¶
結廬占城市初豈卜云吉謁醫并治庖二事便衰疾乗¶
除徐自笑翻覺此計失經年不見山無異處暗室平生¶
痼煙霞歳晚成俗物安得百尺樓屋上髙突兀列岫擁
<pb:KR4d0265_WYG_033-1b>
青来爽氣助佔嗶嘗試與匠謀工費蝟毛出俸餘强弩¶
末家事空囊澀經營十年餘髙興竟蕭瑟人生不如意¶
十事常六七身今况遲暮長算屈短日縱成此段竒髮¶
白何由漆且學商山翁彎跧蟄霜橘¶
　　愛雪歌<md:KR4d0265_SBCK_033-1b>¶平生愛雪如子猷江湖乗興常泛舟長篙斲冰隂火迸¶
玉板破碎凝不流淙琤大響出船底兩舷戛擊鏘鳴球¶
棹夫披蓑舞白鳳灘子挽繂拖素虬四開篷窓愛清供
<pb:KR4d0265_WYG_033-2a>
風捲花絮飛来稠飄飄著衣寶唾住片片入酒春酥浮¶
醉中榜入玉煙去耳熱不管寒颼颼大千空濛到何許¶
日暮未肯回船頭夜深凍合隨處泊歌呼逹曉魚龍愁¶
明朝掬雪頮且潄揮毫落紙雲煙遒新詩往往成故事¶
至今句法留滄洲推遷年華絃柱換俛仰歸&KR0066;塘蒲秋¶
曉衾聞雪亦健起徑欲一棹追昔遊氊衫肨肛束渾脱¶
絮㡌匼匝䝉兜鍪十歩出門九歩坐兒女遮説相苛留¶
謂言此是少年事歳晚牖户當綢繆萬景無窮鼎鼎至<md:KR4d0265_SBCK_033-2a>¶
<pb:KR4d0265_WYG_033-2b>
百年有限垂垂休夢隨落鴈墮沙觜愁對飢䲭蹲瓦溝¶
重尋勝踐可復許且挹清寒揩病眸須臾未遽妨性命¶
呼童盡捲風簾鉤¶
　　牆外賣藥者九年無一日不過吟唱之聲甚適¶雪
　　　中呼問之家有十口一日不出即飢寒矣¶
十口啼號責望深寧容安稳坐氊針長鳴大咤欺風雪¶
不是甘心是苦心¶
　　大雪送炭與芥隐
<pb:KR4d0265_WYG_033-3a>
無因同撥地爐灰想見柴荆晚未開不是雪中須送炭¶
聊裝風景要詩来¶
　　雪後苦寒<md:KR4d0265_SBCK_033-2b>¶旋融簷滳凍琅玕風力如刀刮面寒雪陣攪空風却軟¶
天公知我倚闌干¶
　　新歳書懐¶
門閴知閒好窓晴與睡宜歳華書户筆年例探梅詩看¶
長棊三著量添飯兩匙豁除身外事未是苦衰遲
<pb:KR4d0265_WYG_033-3b>
　　次韻養正元日六言¶
歳踰耳順俄七年去古稀只三從今蓮葉巢稳誰在槐¶
柯戰酣臍下丹田休想口邉白醭罷參渇飲飢餐困睡¶
是名真學瞿聃(養正詩云流年五十踰二明日半百過/三上魏文帝語下樂天語養正今年五)¶
(十三此句甚工余今年六/十七亦自撰三字韻二句)¶
　　次韻姜堯章雪中見贈<md:KR4d0265_SBCK_033-3a>¶玉龍陣長空臯比忽先犯鱗甲塞天飛戰逐三百萬當¶
時訪戴舟却訪一寒范新詩如美人蓬蓽愧三粲
<pb:KR4d0265_WYG_033-4a>
　　次韻徐提舉游石湖三絶¶
三徑荒蕪岫幌開錦車何事肯徘徊春風想為髙人住¶
落絮殘花好在哉¶
日脚烘晴已破煙山頭雲氣尚披綿却須多謝朝来雨¶
洗淨明湖鏡裏天¶
天上麒麟翰墨林當家手筆擅文心欲知萬頃陂中意¶
但向三篇句裏尋¶
　　閏月四日石湖衆芳爛熳
<pb:KR4d0265_WYG_033-4b>
北垞南岡總是家兒童隨逐任驩譁開嘗臘尾蒸来酒<md:KR4d0265_SBCK_033-3b>¶㸃數春頭接過花盡把園林䝉錦繡多添門户鎖煙霞¶
杖藜想被東風笑扶却衰翁管物華¶
　　檢校石湖新田¶
今朝南野試開荒分手耘耡草棘場下地若干全種秫¶
髙原無幾謾栽桑蘆芽碧處重増岸梅子黄時早濬塘¶
田里只知温飽事從今&KR0184;却半年忙¶
　　致政孫從政挽詞
<pb:KR4d0265_WYG_033-5a>
丈室推居士安車稱老夫回骸桑下餓續命轍中枯重¶
道幾三叟輕財似八厨欲知潜德報青紫付遺孤¶
　　寄題林景思雪巢六言三首¶
大地九冰徹底小巢四壁俱空只有梅花同調雪中無<md:KR4d0265_SBCK_033-4a>¶限春風¶
何處温泉火井誰家熊席狐裘堂燕幾畨炎熱冰蠶一¶
繭綢繆¶
萬境人蹤盡絶百圍天&KR0284;都沉惟餘泠淡生活時復撚
<pb:KR4d0265_WYG_033-5b>
髭凍吟¶
　　枕上二絶效楊廷秀¶
藤枕頻移觸畫屏無憀滋味厭殘更寒雞且道貪眠著¶
窓紙如何不肯明¶
枕前百念忽紛然舊學新聞緫現前現到天明無可現¶
依前還我日髙眠¶
　　送文處厚歸蜀類試<md:KR4d0265_SBCK_033-4b>¶萬里東来萬里歸正憐寡婦與孤兒死生契闊心如鐡
<pb:KR4d0265_WYG_033-6a>
風雨飄揺鬢欲絲早集漢庭陪振露莫留岷嶺戀蹲䲭¶
故家零落今餘幾門户非君更屬誰(處厚族弟季髙客/死成都制置使京)¶
(仲逺諉送其家扶䕶還/吳慨然逺来忘其勞費)¶
　　重送文處厚因寄蜀父老三首¶
江上連檣叠鼓行不爭微利即爭名算来無似君瀟灑¶
来徃空船載月明¶
下峡東歸十五年因君話舊意茫然煩將逺道悠悠夢¶
直到天西暑雪邊
<pb:KR4d0265_WYG_033-6b>
灌口江源不斷流峨眉山月幾番秋江山好處吾能記¶
為問江山記客不<md:KR4d0265_SBCK_033-5a>¶　　虎丘新復古石井泉太守沈虞卿舍人勸農過¶之
　　　為賦三絶謹次韻¶
勸耕堂上醉髙年和氣春風共藹然大士亦修隨喜供¶
夜来古井躍新泉¶
落紙雲煙墮翠巒一泓潭月鬬清寒鳳凰池上揮毫手¶
却掬山泉淬筆端
<pb:KR4d0265_WYG_033-7a>
傳聞公作新亭好先報儂家拄杖知便擬挈瓶来煮茗¶
繞闌干角徧尋詩¶
　　連夕大風凌寒梅已零落殆盡三絶¶
枝南枝北玉初勻夜半顛風捲作塵春夢都無三日好¶
一冬忙殺探梅人<md:KR4d0265_SBCK_033-5b>¶玉雪飄零賤似泥惜花還記賞花時賞花不許輕攀折¶
只許家人戴一枝¶
花開長恐賞花遲花落何曽報我知人自多情春不管
<pb:KR4d0265_WYG_033-7b>
强顔猶作送春詩¶
　　唐懿仲諸公見過小飲凌寒殘梅之下二絶¶
春風動是隔年期更對殘花把一巵少待和煙和月看¶
依稀猶似半開時¶
問人何處是花蹊香玉勻鋪不見泥莫怪山翁行歩澀¶
更無空處著枯藜¶
　　雲露堂前杏花¶
蠟紅枝上粉紅雲日麗煙濃看不真浩蕩風光無畔岸<md:KR4d0265_SBCK_033-6a>¶
<pb:KR4d0265_WYG_033-8a>
如何鎖得杏園春¶
　　夢覺作¶
年増血氣減藥密飲食稀氣象不堪説頭顱從可知忽¶
作少年夢嬌癡逐兒嬉覺来一惘然形骸乃爾衰夢中¶
觀河見只似三歳時方悟夢良是却疑覺為非¶
　　次韻陳融甫支鹽年家見贈二首¶
范村如荒村一老雪垂領髙軒欵門来驚破雀羅靜披¶
草出迎客玉筍森秀整短章雖寂寞染指已嘗鼎歸驂
<pb:KR4d0265_WYG_033-8b>
不可駐晨昏思定省¶
乃翁一經傳播穫了家事短檠寓真樂尺璧豈良貴年¶
家有寧馨令我喜無寐加鞭翰墨場一躍羣空冀<md:KR4d0265_SBCK_033-6b>¶　　聞石湖海棠盛開亟攜家過之三絶¶
東風花信十分開細意留連待我来開過十分風不動¶
更無一片㸃蒼苔¶
家人扶上錦城頭蜂蝶團中爛熳遊報答春光須小醉¶
紅雲洞裏按伊州
<pb:KR4d0265_WYG_033-9a>
低花妨㡌小攜笻深淺臙脂一萬重不用髙燒銀燭照¶
煖雲烘日正春濃¶
　　寄題毛君先生蓮華峰菴¶
天台一萬八千丈蓮華峰在諸峰上峰前結屋屋打頭¶
獨有幽人自来往湖海雲遊二十春歸来還作住菴人¶
漫山苦蕒食不盡繞屋長松為四鄰丹訣三千滿雲笈<md:KR4d0265_SBCK_033-7a>¶往来且喜無交渉清晨石上一爐香此時天地皆訢合¶
我衰無力供樵蘇尚能相伴煖團蒲但願瘦笻縁未斷
<pb:KR4d0265_WYG_033-9b>
㑹把蓮峰分一半¶
　
　
　
　
　
　
　石湖詩集巻三十三
