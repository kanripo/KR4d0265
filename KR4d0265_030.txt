# -*- mode: mandoku-view -*-
#+TITLE: 石湖詩集
#+DATE: 2015-09-23 10:23:32
#+PROPERTY: LASTPB  <md:KR4d0265_SBCK_029-1a>
#+PROPERTY: JUAN 30

<md:KR4d0265_SBCK_029-8b>¶
<md:KR4d0265_SBCK_030-1a>¶
<pb:KR4d0265_WYG_030-1a>
欽定四庫全書
　石湖詩集卷三十¶
　　　　　　　　　　　　宋　范成大　撰
　　臘月村田樂府十首(并序/)¶
　余歸石湖往來田家得歳暮十事採其語各賦一詩¶
　以識土風號村田樂府其一冬舂行臘日舂米為一¶
　歳計多聚杵臼盡臘中畢事藏之土瓦倉中經年不¶
　壞謂之冬舂米其二燈市行風俗尤競上元一月前
<pb:KR4d0265_WYG_030-1b>
　已買燈謂之燈市價貴者數人聚博勝則得之喧盛¶
　不減燈市其三祭竈詞臘月二十四夜祀竈其說謂¶
　竈神翌日朝天白一歳事故前期禱之其四口數粥¶
　行二十五日煮赤豆作麋暮夜闔家同饗云能辟瘟¶
　氣雖逺出未歸者亦留貯口分至襁褓小兒及僮僕<md:KR4d0265_SBCK_030-1b>¶　皆預故名口數粥豆粥本正月望日祭門故事流傳¶
　為此其五爆竹行此他郡所同而吴中特盛惡鬼盖¶
　畏此聲古以歳朝而吴以二十五夜其六燒火盆行
<pb:KR4d0265_WYG_030-2a>
　爆竹之夕人家各又於門首燃薪滿盆無貧冨皆爾¶
　謂之相暖熱其七照田蠺行與燒火盆同日村落則¶
　以秃帚若麻䕸竹枝輩燃火炬縳長竿之杪以照田¶
　爛然徧野以祈絲榖其八分歳詞除夜祭其先竣事¶
　長幼聚飲祝頌而散謂之分歳其九賣癡獃詞分嵗¶
　罷小兒繞街呼叫云賣汝癡賣汝獃世傳吴人多獃¶
　故兒輩諱之欲賈其餘益可笑其十打灰堆詞除夜¶
　将曉鷄且鳴婢獲持杖擊糞壌致詞以祈利市謂之<md:KR4d0265_SBCK_030-2a>¶
<pb:KR4d0265_WYG_030-2b>
　打灰堆此本彭蠡清洪君廟中如願故事惟吳下至¶
　今不廢云¶
　　　冬舂行¶
臘中儲蓄百事利第一先舂年計米群呼歩碓滿門庭¶
運杵成風雷動地篩勻箕健無粞糠百斛只費三日忙¶
齊頭圎潔箭子長隔籮耀日雪生光土倉瓦龕分盖藏¶
不蠧不腐常新香去年薄収飯不足今年頓頓炊白玉¶
春耕有種夏有糧接到明年秋刈熟鄰叟來觀還歎嗟
<pb:KR4d0265_WYG_030-3a>
貧人一飽不可賖官租私債紛如麻有米冬舂能幾家¶
　　　燈市行¶
吴臺今古繁華地偏愛元宵燈影戲春前臘後天好晴<md:KR4d0265_SBCK_030-2b>¶已向街頭作燈市疊玉千絲似鬼工剪羅萬眼人力窮¶
兩品争新最先出不待三五迎東風兒郎種麥荷鋤倦¶
偷閒也向城中看酒壚博簺雜歌呼夜夜長如正月半¶
災傷不及什之三歳寒民氣如春酣儂家亦幸荒田少¶
始覺城中燈市好
<pb:KR4d0265_WYG_030-3b>
　　　祭竈詞¶
古傳臘月二十四竈君朝天欲言事雲車風馬小留連¶
家有盃盤豐典祀猪頭爛熱雙魚鮮豆沙甘鬆粉餌圎¶
男兒酌獻女兒避酹酒燒錢竈君喜婢子闘爭君莫聞¶
猫犬觸穢君莫嗔送君醉飽登天門杓長杓短勿復云¶
乞取利市歸來分<md:KR4d0265_SBCK_030-3a>¶　　　口數粥行¶
家家臘月二十五淅米如珠和豆煮大杓轑鐺分口數
<pb:KR4d0265_WYG_030-4a>
疫鬼聞香走無處鎪薑屑桂澆蔗糖滑甘無比勝黄粱¶
全家團欒罷晚飯在逺行人亦留分褓中孩子強教嘗¶
餘波徧沾獲與臧新元叶氣調玉燭天行已過來萬福¶
物無疵癘年榖熟長向臘殘分豆粥¶
　　　爆竹行¶
歳朝爆竹傳自昔吴儂政用前五日食殘豆粥埽罷塵¶
截筒五尺煨以薪節間汗流火力透健僕取将仍疾走¶
兒童却立避其鋒當堦擊地雷霆吼一聲兩聲百鬼驚
<pb:KR4d0265_WYG_030-4b>
三聲四聲鬼巢傾十聲百聲神道寧八方上下皆和平<md:KR4d0265_SBCK_030-3b>¶却拾焦頭叠牀底猶有餘威可驅癘屏除藥裹添酒杯¶
晝日嬉遊夜濃睡¶
　　　燒火盆行¶
春前五日初更後排門燃火如晴晝大家薪乾勝豆䕸¶
小家帶葉燒生柴青煙滿城天半白棲鳥驚飛啼格磔¶
兒孫圍坐犬鷄忙鄰曲歡笑遥相望黄宫氣應纔兩月¶
歳隂猶驕風栗烈将迎陽艶作好春政要火盆生煖熱
<pb:KR4d0265_WYG_030-5a>
　　　照田蠺行¶
鄉村臘月二十五長竿然炬照南畝近似雲開森列星¶
逺如風起飄流螢今春雨雹繭絲少秋日雷鳴稻堆小¶
儂家今夜火最明的知新歳田蠺好夜䦨風焰西復柬<md:KR4d0265_SBCK_030-4a>¶此占最吉餘難同不惟桑賤榖芃芃仍更苧麻無節菜¶
無蟲¶
　　　分嵗詞¶
質明奉祠今古同吴儂用昏盖土風禮成廢徹夜未艾
<pb:KR4d0265_WYG_030-5b>
飲福之餘即分歳地爐火軟蒼术香飣盤果餌如蜂房¶
就中脆餳專節物四座齒頰鏘氷霜小兒但喜新年至¶
頭角長成添意氣老翁把盃心茫然増年翻是減吾年¶
荆釵勸酒仍祝願但願尊前且強健君看今歳舊交親¶
大有人無此盃分老翁飲罷笑撚鬚明朝重來醉屠蘇¶
　　　賣癡獃詞¶
除夕更䦨人不睡厭禳鈍滯迎新歳小兒呼叫走長街<md:KR4d0265_SBCK_030-4b>¶云有癡獃召人買二物於人誰獨無就中吴儂仍有餘
<pb:KR4d0265_WYG_030-6a>
巷南巷北賣不得相逢大笑相捓揄櫟翁塊坐重簾下¶
獨要買添令問價兒云翁買不須錢奉賖癡獃千百年¶
　　　打灰堆詞¶
除夜将䦨曉星爛糞埽堆頭打如願杖敲灰起飛撲籬¶
不嫌灰涴新節衣老媪當前再三祝只要我家長富足¶
輕舟作商重船歸大㹀引犢鷄哺兒野繭可繅麥兩岐¶
短衲换著長衫衣當年婢子挽不住有耳猶能聞我語¶
但如我願不汝呼一任汝歸彭蠡湖
<pb:KR4d0265_WYG_030-6b>
　　自嘲二絶¶
終日嘵嘵漫說空觸來依舊與争鋒登時覺悟忙収拾<md:KR4d0265_SBCK_030-5a>¶已是闍黎飯後鐘¶
惡聲惡色横相干覿面須臾萬箭攅有客癡聾都不動¶
方知我被見聞瞞¶
　　海棠欲開雨作¶
春睡花枝醉夢囬安排銀燭照粧臺蒼茫不解東風意¶
政用此時吹兩來
<pb:KR4d0265_WYG_030-7a>
　　雨再作政妨海棠¶
漂紅濕紫滿莓苔潑墨濃雲尚送雷風雨豈無他日再¶
何湏隨却海棠來¶
　　蠻觸¶
蠻觸紛拏室未虚心知懲忿欠工夫腹須空洞方容物<md:KR4d0265_SBCK_030-5b>¶事過清凉已䘮吾萬仞我山髙不極一團心火蔓難圗¶
從今立示寒灰觀笑看蒼黄走鄭巫¶
　　偶然
<pb:KR4d0265_WYG_030-7b>
偶然寸木壓岑樓且放渠儂出一頭鯨漫横江無奈螘¶
鵬雖運海不知鳩躬當自厚人何責世已相違我莫求¶
石火光中爭底事寛顔収拾付東流¶
　　曉泊横塘¶
短夢難成却易驚披衣起潄玉池清遥知中夜南風轉¶
洶洶前村草市聲¶
　　次韻袁起巖瑞麥此麥兩岐已黄熟其間又出¶一
　　　青枝亦已秀實傳記所未載也<md:KR4d0265_SBCK_030-6a>¶
<pb:KR4d0265_WYG_030-8a>
民和神福固其宜况有仁先四者施吴稻即看収再熟¶
周牟先已秀雙岐蕙風半老黄金穂梅雨重春綠玉枝¶
樂不可支聊發詠田間日日是芳時¶
　　次韻袁起巖甘雨即日應祈¶
天遣賢侯惠此州隨車一雨緩千憂藥寮坐看雲穿屋¶
蓮棹歸將葉盖頭三伏凉來那易得百年飽外更何求¶
合詞但祝為霖手早待薫絃十二旒¶
　　劉徳修少卿避暑惠山因便寄贈
<pb:KR4d0265_WYG_030-8b>
鳴鳯朝陽尺五天怱怱忽過白鷗邉遥憐海内無雙土¶
獨酌人間第二泉決去君今身似葉贈行誰有筆如椽¶
老夫但祝重相見未擬消魂賦黯然<md:KR4d0265_SBCK_030-6b>¶　　幽棲¶
幽棲先自嬾衣裳秋暑薫肌汗似漿對客緒言多勉強¶
謀家生事總荒唐蚤眠不待星當户晚飯常占日半牆¶
莫道閒中無外慕朝朝屈指望新凉¶
　　園林
<pb:KR4d0265_WYG_030-9a>
園林隨分有清凉走徧人間夢幾塲鐵硯磨成䨇𩯭雪¶
桑弧射得一繩牀光隂畫紙為碁局事業看題檢藥嚢¶
受用切身如此爾莫於身外更乾忙¶
　　七月十八日濃霧作雨不成¶
曉霧障朝暉日脚戰未透儻然成一雨亦足洗塵瞀江¶
南富秋暑老穉呻永晝田間翻畏凉能粃嘉榖秀昨朝<md:KR4d0265_SBCK_030-7a>¶東有虹光彩照髙栁占云天掠剰政恐耗升斗陽光趣¶
堅實乗除或相捄臞儒雖病暍且復忍汙垢(吴人謂立/秋後虹為)
<pb:KR4d0265_WYG_030-9b>
(天収雖大稔/亦減分數)¶
　　戲贈勤長老¶
從君揮麈演金乗我已無心纒葛藤第一圎通三鼔夢¶
大千世界一窓燈罷參柏子庭前意權作梅花樹下僧¶
飯飽閒行復閒坐人間有味是無能¶
　　次韻袁起巖送示郡沼雙蓮圗¶
珠淵玉水折方員湧出雙蓮照酒邉壓倒小湖三級草¶
増光後沼兩重蓮苕華名字元相並桃葉根株本自連
<pb:KR4d0265_WYG_030-10a>
好把吴歈翻楚些楊荷新曲勝當年(洞庭小湖寺舊得/瑞象有草繞之投)<md:KR4d0265_SBCK_030-7b>¶(草湖中生三級紅蓮皮日休有木蘭後池重臺蓮詩云/兩重元是一重心皆吴中瑞故事而未有雙蓮之傳也)¶
　　次王正之提刑韻謝袁起巖知府送茉莉二檻¶
千里移根自海隅風颿破浪走天吴散花忽到毘耶室¶
似欲横機試病夫¶
燕寢香中暑氣清更煩雲𩯭插瓊英明粧暗麝俱傾國¶
莫與礬仙品弟兄¶
　　再賦茉莉二絶
<pb:KR4d0265_WYG_030-10b>
薫蒸沉水意㣲茫全樹飛來爛熳香休向寒鴉看日景¶
祇今飛燕侍昭陽¶
憶曽把酒泛湘灕茉莉毬邉擘荔枝一笑相逢雙玉樹¶
花香如夢𩯭如絲<md:KR4d0265_SBCK_030-8a>¶　　再賦郡沼雙蓮三絶¶
館娃魂散碧雲沉化作雙葩寄恨深千載不償連理願¶
一枝空有合歡心¶
池光䦨檻倚斜暉把酒看花醉不歸但許鴛鴦相對浴
<pb:KR4d0265_WYG_030-11a>
休驚翡翠一雙飛¶
兩岐秀罷已蒿萊春意還從菡萏囬不是使君和氣勝¶
此花應向别人開¶
　　范村午坐¶
好風入修篁槁葉舞而墮斷續一蛩吟髙下雙蝶過凍¶
樾午隂圎静極成癡坐老便几杖供慵廢誦弦課蒲團¶
輭易煖困來百駭惰四傍無人聲誰驚短夣破<md:KR4d0265_SBCK_030-8b>¶　
<pb:KR4d0265_WYG_030-11b>
　
　
　
　
　
　
　
　石湖詩集巻三十
