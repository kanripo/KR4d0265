# -*- mode: mandoku-view; -*-
#+TITLE: 石湖居士詩集
#+DATE: 2015-09-11 13:08:29.899027
#+PROPERTY: ID KR4d0265
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB04n0466-030石湖居士詩集-卷第三十.
<pb:KR4d0265_SBCK_030-1a>¶
石湖居士詩集卷三十¶
　　臘月村田樂府十首(并序)¶
余歸石湖往來田家得歳暮十事採其語各賦一詩¶
　以識土風號村田樂府其一冬舂行臘日舂米爲一¶
歳計多聚杵臼盡臘中畢事藏之土瓦倉中經年不¶
壞謂之冬舂米其二燈市行風俗尤競上元一月前¶
　巳買燈謂之燈市價貴者數人聚博勝則得之喧盛¶
不減燈市其三祭竈詞臘月二十四夜祀竈其&KR0003;謂¶
竈神翌日朝天白一歲事故前期禱之其四口數粥¶
　行二十五日煮赤豆作糜暮夜闔家同饗云能辟瘟¶
氣雖逺出未歸者亦留貯口分至襁褓小兒及僮僕¶
<pb:KR4d0265_SBCK_030-1b>¶
　皆預故名口數粥豆粥本正月望日祭門故事流傳¶
　爲此其五爆竹行此他郡所同而吳中特盛惡&KR0017;蓋¶
　畏此聲古以歳朝而吳以二十五夜其六燒火盆行¶
　爆竹之夕人家各又於門首燃薪滿盆無貧冨皆爾¶
　謂之相暖&KR0044;其七照田蠶詞與燒火盆同日村落則¶
　以秃帚若麻䕸竹枝輩燃火炬縛長竿之杪以照田¶
　爛然徧野以祈絲穀其八分歲詞除夜祭其先竣事¶
　長幼聚飲祝頌而散謂之分歲其九賣癡獃詞分歲¶
　罷小兒繞街呼叫云賣汝癡賣汝獃世傳吳人多獃¶
　故兒輩諱之欲賈其餘益可笑其十打灰堆詞除夜¶
　將曉鷄且鳴婢獲持杖擊糞壤致詞以祈利市謂之¶
<pb:KR4d0265_SBCK_030-2a>¶
　打&KR0069;堆此本彭蠡淸洪君廟中如願故事惟吳下至¶
　今不廢云¶
　　　冬舂行¶
臘中儲蓄百事利第一先舂年計米群呼步碓滿門庭¶
運杵成風雷動地篩勻箕健無粞糠百斛只費三日忙¶
齊頭圎潔箭子長隔籮耀日雪生光土倉瓦龕分蓋藏¶
不蠧不腐常新香去年薄收飯不足今年頓頓炊白玉¶
春耕有種夏有糧接到明年秋刈熟鄰&KR0369;來觀還歎嗟¶
貧人一飽不可賖官租私債紛如麻有米冬舂能幾家¶
　　　燈市行¶
吳臺今古繁華地偏愛元宵燈影戲春前臘後天好晴¶
<pb:KR4d0265_SBCK_030-2b>¶
巳向街頭作燈市疊玉千絲似&KR0017;工剪羅萬眼人力窮¶
兩品爭新最先出不待三五迎東風兒郎種麥荷鋤倦¶
偷閒也向城中看酒壚博簺雜歌呼夜夜長如正月半¶
災傷不及什之三歳寒民氣如春酣儂家亦幸荒田少¶
始覺城中燈市好¶
　　　祭竈詞¶
古傳臘月二十四竈君朝天欲言事雲車風馬小留連¶
家有盃盤豐典祀猪頭爛&KR0044;雙魚鮮豆沙甘鬆粉餌團¶
男兒酌獻女兒避酹酒燒錢竈君喜婢子&KR0242;爭君莫聞¶
猫犬觸穢君莫嗔送君醉飽登天門杓長杓短勿復云¶
乞取利市歸來分¶
<pb:KR4d0265_SBCK_030-3a>¶
　　　口數粥行¶
家家臘月二十五淅米如珠和豆煮大杓轑鐺分口數¶
疫&KR0017;聞香走無處鎪薑屑桂澆蔗糖滑甘無比勝黃&KR0413;¶
全家團欒罷晚飯在逺行人亦留分褓中孩子強敎嘗¶
餘波徧沾獲與臧新元叶氣調玉燭天行巳過來萬福¶
物無疵癘年榖熟長向臘殘分豆粥¶
　　　爆竹行¶
歳朝爆竹傳自昔吳儂政用前五日食殘豆粥埽罷塵¶
截筒五尺煨以薪節間汗流火力透健僕取將仍疾走¶
兒童却立避其鋒當堦擊地雷霆吼一聲兩聲百&KR0017;驚¶
三聲四聲&KR0017;巢傾十聲百聲神道寧八方上下皆和平¶
<pb:KR4d0265_SBCK_030-3b>¶
却拾焦頭叠牀底猶有餘威可驅癘屏除藥裹添酒杯¶
晝日嬉遊夜濃睡¶
　　　燒火盆行¶
春前五日初更後排門然火如晴晝大家薪乾勝豆䕸¶
小家帶葉燒生柴靑煙滿城天半白棲鳥驚啼飛格磔¶
兒孫圍坐犬鷄忙鄰曲歡笑遥相望黃宫氣應纔兩月¶
歳隂猶驕風栗烈將迎陽艶作好春政要火盆生煖&KR0044;¶
　　　照田&KR0094;行¶
鄉村臘月二十五長竿然炬照南畝近似雲開森列星¶
逺如風起飄流螢今春雨雹繭絲少秋日雷鳴稻堆小¶
儂家今夜火最明的知新歲田蠶好夜闌風焰西復東¶
<pb:KR4d0265_SBCK_030-4a>¶
此占最吉餘難同不惟桑賤榖芃芃仍更苧麻無節菜¶
無蟲¶
　　　分歲詞¶
質明奉祠今古同吳儂用昏蓋土風禮成廢徹夜未艾¶
飲福之餘即分歳地爐火輭蒼术香飣盤果餌如蜂房¶
就中脆餳專節物四座齒頰鏘冰霜小兒但喜新年至¶
頭角長成添意氣老翁把盃心茫然増年翻是減吾年¶
荆釵勸酒仍祝願但願尊前且強健君看今歲舊交親¶
大有人無此盃分老翁飲罷&KR0015;撚鬚明朝重來醉屠蘇¶
　　　賣癡獃詞¶
除夕更闌人不睡厭禳鈍滯迎新歳小兒呼叫走長街¶
<pb:KR4d0265_SBCK_030-4b>¶
云有癡獃召人買二物於人誰獨無就中吳儂仍有餘¶
巷南巷北賣不得相逢大笑相捓揄櫟翁塊坐重簾下¶
獨要買添令問價兒云翁買不須錢奉賒癡獃千百年¶
　　　打&KR0069;堆詞¶
除夜將闌曉星爛糞埽堆頭打如願杖敲&KR0069;起飛撲籬¶
不嫌&KR0069;涴新節衣老媪當前再三祝只要我家長冨足¶
輕舟作商重&KR0179;歸大牸引犢鷄哺兒野繭可繅麥兩岐¶
短衲換著長衫衣當年婢子挽不住有耳猶能聞我語¶
但如我願不汝呼一任汝歸彭蠡湖¶
　　　自嘲二絶¶
終日嘵嘵漫&KR0003;空觸來依舊與爭鋒登時覺悟忙收拾¶
<pb:KR4d0265_SBCK_030-5a>¶
巳是闍黎飯後鐘¶
惡聲惡色橫相干覿面須㬰萬箭攢有客癡聾都不動¶
方知我被見聞漫¶
　　　海棠欲開雨作¶
春睡花枝醉夢回安排銀燭照粧臺蒼茫不解東風意¶
政用此時吹雨來¶
　　　雨再作政妨海棠¶
漂紅濕紫滿莓苔潑墨濃雲尚送雷風雨豈無他日再¶
何須隨却海棠來¶
　　　蠻觸¶
蠻觸紛拏室未虛心知懲忿欠工夫腹須空洞方容物¶
<pb:KR4d0265_SBCK_030-5b>¶
事過淸凉巳喪吾萬仞我山髙不極一團心火蔓難圖¶
從今立示寒灰觀笑看蒼黃走鄭巫¶
　　　偶然¶
偶然寸木壓岑樓且放渠儂出一頭鯨漫橫江無奈螘¶
鵬雖運海不如鳩躬當自厚人何責世巳相違我莫求¶
石火光中爭底事寛顔收拾付東流¶
　　　曉泊橫塘¶
短夢難成却易驚披衣起潄玉池淸遥知中夜南風轉¶
洶洶前村草市聲¶
　　　次韻&KR0061;起巖瑞麥此麥兩岐巳黃熟其間又出¶
　　　一靑枝亦巳秀實傳記所未載也¶
<pb:KR4d0265_SBCK_030-6a>¶
民和神福固其宜況有仁先四者施吳稻即看收再熟¶
周牟先巳秀雙岐蕙風半老黃金穗梅雨重春緑玉枝¶
樂不可支聊發詠田間日日是芳時¶
　　　次韻&KR0061;起巖甘雨即日應祈¶
天遣賢侯惠此州隨車一雨緩千憂藥寮坐看雲穿屋¶
蓮棹歸將葉蓋頭三伏凉來&KR0218;易得百年飽外更何求¶
合詞但祝爲霖手早侍薰絃十二旒¶
　　　劉德修少卿避暑惠山因便寄贈¶
鳴鳯朝陽尺五天怱怱忽過白鷗邊遥憐海内無雙士¶
獨酌人間第二泉決去君今身似葉贈行誰有筆如椽¶
老夫但祝重相見未擬消魂賦黯然¶
<pb:KR4d0265_SBCK_030-6b>¶
　　　幽棲¶
幽棲先自嬾衣裳秋暑薰肌汗似漿對客緒言多勉強¶
謀家生事緫荒唐蚤眠不待星當戸晚飯常占日半牆¶
莫道閒中無外慕朝朝屈指望新凉¶
　　　園林¶
園林隨分有淸凉走徧人間夢幾塲鐵硯磨成雙&KR0066;雪¶
桑弧射得一繩麻光隂畵紙爲碁局事業看題檢藥囊¶
受用切身如此爾莫於身外更乾忙¶
　　　七月十八日濃霧作雨不成¶
曉霧障朝暉日脚戰未透儻然成一雨亦足洗塵瞀江¶
南富秋暑老穉呻永晝田間翻畏凉能粃嘉穀秀昨朝¶
<pb:KR4d0265_SBCK_030-7a>¶
東有虹光彩照髙柳占云天掠剰政恐耗&KR0155;斗陽光趣¶
堅實乗除或相捄臞儒雖病暍且復忍汙垢(吳人謂立/秋後虹爲)¶
(天收雖大稔/亦減分數)¶
　　　戲贈勤長老¶
從君揮麈演金乗我巳無心&KR0374;葛藤第一圎通三鼔夢¶
大千世界一窓燈罷參柏子庭前意權作梅花樹下僧¶
飯飽閒行復閒坐人間有味是無能¶
　　　次韻&KR0061;起巖送示郡沼雙蓮圖¶
珠淵玉水折方貟湧出雙蓮照酒邊壓倒小湖三級草¶
増光後沼兩重蓮苕華名字元相並桃葉根株本自連¶
好把吳歈翻楚㱔楊荷新曲勝當年(洞庭小湖寺舊得/瑞象有草繞之投)¶
<pb:KR4d0265_SBCK_030-7b>¶
(草湖中生三級紅蓮皮日休有木蘭後池重臺蓮詩云/兩重元是一重心皆吳中瑞故事而未有雙蓮之傳也)¶
　　　次王正之提刑韻謝&KR0061;起巖知府送茉莉二檻¶
千里移根自海隅風颿破浪走天吳散花忽到毘耶室¶
似欲橫機試病夫¶
燕寢香中暑氣淸更煩雲&KR0066;插瓊英明籹暗麝俱傾國¶
莫與礬仙品弟兄¶
　　　再賦茉莉二絶¶
薰蒸沉水意微茫全樹飛來爛熳香休向寒鴉看日景¶
祗今飛燕侍昭陽¶
憶曽把酒泛湘灕苿莉毬邊擘荔枝一笑相逢雙玉樹¶
花香如夢&KR0066;如絲¶
<pb:KR4d0265_SBCK_030-8a>¶
　　　再賦郡沼雙蓮三絶¶
館娃魂散碧雲沉化作雙葩&KR0009;恨深千載不償連理願¶
一枝空有合歡心¶
池光闌檻&KR0029;斜暉把酒看花醉不歸但許鴛鴦相對浴¶
休驚翡翠一雙飛¶
兩岐秀罷巳蒿萊春意還從菡萏回不是使君和氣勝¶
此花應向別人開¶
　　　范村午坐¶
好風入修篁槁葉舞而墮斷續一蛩吟髙下雙蝶過凍¶
樾午隂圎靜極成癡坐老便几杖供慵廢誦弦課蒲團¶
輭易煖困來百骸惰四傍無人聲誰驚短夢破¶
<pb:KR4d0265_SBCK_030-8b>¶
¶
石湖居士詩集卷三十¶
