# -*- mode: mandoku-view; -*-
#+TITLE: 石湖居士詩集
#+DATE: 2015-09-11 13:08:28.947066
#+PROPERTY: ID KR4d0265
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0466-007石湖居士詩集-卷第七.
<pb:KR4d0265_SBCK_007-1a>¶
石湖居士詩集卷七¶
　　　送子文雜言¶
隂谷雲低梅&KR0040;多黃山滌源溪湧波南風匝地送歸客¶
雙槳下瀨如投梭嚴夫子君舉酒我其爲君歌萬山叢¶
叢石鑿鑿官居破屋巢煙蘿杜鵑曉啼猿暮叫客行到¶
此眞蹉跎窮愁無復理一飲三歎息城東黌舎有佳人¶
解后使我加餐食同郷更同調目擊心巳傳蟄蟲欲作¶
雷奮地萬籟方寂風行山吹竽喚我醒連鼓相追攀飈¶
車電轂不可軰但覺兩腋生飛翰狂歌不必終曲戲奕¶
不必滿局有時不揖上馬去出門大笑驚僮僕窮郷眼¶
冷見未曽道上囁嚅相指目云此陿隘何以有二士直¶
<pb:KR4d0265_SBCK_007-1b>¶
恐翩翩跨黃鵠廣文組解登王畿諸公貴人爭勸歸常¶
日心期有定論贈行不惜重費詞腰金佩璐衆目好汗¶
簡沉碑千載癡一尊有意重山嶽五鼎無心輕網絲嚴¶
夫子應領略別後頻書相發藥我旣爲萬頃之狎鷗君¶
勿作九皐之鳴鶴¶
　　　新館¶
露稻粘明璫風茅衮髙浪荒煙暗白道行行亂蛩響日¶
脚午未吐雲頭晩猶漲欣此半日凉籃輿走淸曠病客¶
不堪暑兹行天肯相蚊蝱埽無跡秋意滿千嶂稍㝷泉¶
石盟略褫簿書障鴒原定相念因風報無恙¶
　　　臨溪寺¶
<pb:KR4d0265_SBCK_007-2a>¶
萬山繞竮竛二水奔澒洞亭亭林中寺金碧燦櫩棟解¶
鞍得蒲團卧受瓦爐供少捐一炊頃暫作百年夢無人¶
自驚覺幽禽正淸哢倦客如殘僧無力供世用此行端¶
爲山紫翠迭迎送潄井出門去驚塵撲飛鞚¶
　　　盤龍驛¶
聞雞一唱罷占斗三星没天髙月徘徊野曠山突兀暗¶
蛩泣草露怨亂語還咽凉螢不復舉&KR0039;綴稻花末惟餘¶
絡緯豪悲壯殷林樾小蟲亦何情孤客心斷絶魂驚板¶
橋穿足側石子滑行路如許難誰能不華髮髙城謾回¶
首叠嶂屹天闕遥知秋衾夢千里一飄忽¶
　　　竹下¶
<pb:KR4d0265_SBCK_007-2b>¶
松杉晨氣淸桑柘暑隂薄稻穗黃欲卧槿花紅未落秋¶
鶯尚嬌姹晩蝶成飄泊犬騃逐車馬雞驚撲籬落道逢¶
行商問平生幾芒屩頳肩走四方爲口不計脚劣能濡¶
簞瓢何敢議囊橐我亦縻斗升三年去丘壑二俱亡羊¶
耳未用苦商略¶
　　　寒亭¶
溝塍與澗合隴畝抱山轉向來六月旱此地免焦卷早¶
穗巳垂垂晩苗猶剪剪一川豐年意比屋鬧雞犬老農¶
霜須&KR0066;矍鑠黃犢健自云足踏地常賦何能免刈熟倩¶
人輸不識長官面康年無復事但恐社酒淺我亦有二¶
頃收拾尚可繭懷哉笠澤路歸鏟犂頭蘚¶
<pb:KR4d0265_SBCK_007-3a>¶
　　　淸逸江¶
微生本漁樵長日渺江海扣舷濯滄浪尚&KR0003;天宇隘朅¶
來車馬路悒悒佳思敗黃塵撲睂鬚驅逐似償債羸驂¶
繫偪仄狂犬吠荒怪郷心入旅夢一葉舞澎湃晨興過¶
墟市喜有魚鰕賣眼明見淸江積&KR0040;助橫潰褰裳喚扁¶
舟臲卼不勝載不辭野渡險弄水聊一快¶
　　　隱靜山(杯渡師道塲)¶
五峰抱巖扉千柱奠雲壑荒原蕞爾縣有此寶樓閣維¶
昔經營初衣錫化雙鶴杖頭具隻眼矯矯雲中落尊者¶
一笑許璇題照林薄庭柏有祖意石泉韻天樂淸簧轉¶
碧雞飛梭擲蒼鵲號風飢虎怒失木啼猿愕英遊偶然¶
<pb:KR4d0265_SBCK_007-3b>¶
同吏檄乃不惡題名記吾曽醉墨疥丹堊¶
　　　新嶺¶
瘦馬兀瞢騰荒雞號莽蒼絲窠罥朝露籬落萬珠網宿¶
雲拂樹過飛泉擘山響老桑跼濳虯怪蔓掛騰蟒山行¶
何許深空翠滴羈鞅釀愁積&KR0040;寒破悶朝日放曈曈赤¶
幟張昱昱金鉦上浮動草花馥淸和野禽唱僕夫有好¶
語沙平路如掌惟憂三溪阻橋斷山水漲¶
　　　送通守趙積中朝議請祠歸天台¶
城頭千峰靑繞屋城下灘流三百曲誰云偪仄復偪仄¶
尚有髙軒肯來辱紅梅花下兩芳春春風惠和如主人¶
搶攘塵土簿書裏見此繅籍天球温厚禄故人車結轍¶
<pb:KR4d0265_SBCK_007-4a>¶
掉頭獨泛淸溪月不從世外得超然世間誰肯如公決¶
生平我亦一沙鷗葦白蘆黃今正秋送公使我歸思動¶
破煙衝&KR0040;憶扁舟明年想見東山起我亦煎茶石橋水¶
道逢蓑笠把漁竿即是馬曹狂&KR0122;史¶
　　　送詹道子敎授奉祠養親¶
新安學宫天下稀先生孝友眞吾師斑衣悞作長裾曳¶
二年思歸今得歸牋詞上訴人叵挽璽書賜可羣公歎¶
靑山百匝不留人空與諸生遮望眼白雲孤起越南天¶
向來恨身無羽翰下馬入門懷橘拜身今却在白雲邊¶
鶴髮鬖鬖堂上坐兒孫稱觴婦供果世間此樂幾人同¶
看我風前孤淚墮一杯送舟下水西我欲贈言無好詞¶
<pb:KR4d0265_SBCK_007-4b>¶
徑須喚起束廣微爲君重補南陔詩¶
　　　道子敎授奉祠諸生率余祖席如意院¶
暫移三席欵雲關木末闌干暮紫間絳帳莫貪江上路¶
靑鞵先試水西山伯陽有道來重趼禦寇他年憶解顔¶
怪我抗塵驅俗駕諸公何事許追攀¶
　　　淳安(以後十五首㳂/檄嚴杭道中)¶
篙師叫怒破濤瀧水石如鐘自擊撞欲識人間竒險處¶
但從歙浦過桐江¶
　　　嚴州(舟人云自徽/至嚴二百灘)¶
城府黃塵撲馬鞍一篙重探水雲寒耳邊眼底無公事¶
睡過嚴州二百灘¶
<pb:KR4d0265_SBCK_007-5a>¶
　　　釣臺(臺上題詩甚多其最膾炙者曰世/祖功臣二十八雲臺爭似釣臺髙)¶
山林朝市兩塵埃邂逅人生有往來各向此心安處住¶
釣臺無意壓雲臺¶
　　　桐廬¶
濕雲垂野淡踈林十日山行九日隂梅子弄黃應要&KR0040;¶
不知客路巳泥深¶
　　　富陽¶
不到江湖恰五年歙山靑繞屋頭邊富春渡口明人眼¶
落日孤舟浪拍天¶
　　　餘杭¶
春晩山花各靜芳從敎紅紫送韶光忍冬淸馥薔薇釅¶
<pb:KR4d0265_SBCK_007-5b>¶
薫滿千村萬落香¶
　　　於濳(俚語云於濳昌/化&KR0017;見亦怕)¶
邑居官寺兩淒淸晩市都無菜可&KR0245;何處直能令&KR0017;怕¶
衹今猶自有人行¶
　　　昌化(雙溪館/絶景也)¶
翠染南山擁縣門一洲橫截兩溪分長官日永無公事¶
卧聽灘聲看白雲¶
　　　百丈山(壽聖寺僧房甚雅潔/去王干嶺尚六十里)¶
沐&KR0040;梳風有底忙解鞍來宿賛公房傳聞三嶺連天峻¶
未到王千巳斷腸¶
　　　昱嶺¶
<pb:KR4d0265_SBCK_007-6a>¶
竹輿揺兀走婆娑石滑泥融側足過昱嶺不髙人巳困¶
晩登新嶺奈君何¶
　　　王千嶺¶
山靈設險合崢嶸行客何須向此行羸馬不前人&KR0040;汗¶
此身安得諱勞生¶
　　　刈麥(麥熟連&KR0040;妨刈老農云得便/晴即大獲不爾當減分數)¶
麥頭熟顆巳如珠小阨惟憂積&KR0040;餘匄我一晴天易耳¶
十分終惠莫乗除¶
　　　插秧¶
種密移踈緑毯平行間淸淺縠紋生誰知細細靑靑草¶
中有豐年擊壤聲¶
<pb:KR4d0265_SBCK_007-6b>¶
　　　曬繭(俗傳葉貴即&KR0094;/熟今歳正爾)¶
隔籬處處雪成窩牢閉柴荆斷客過葉貴&KR0094;飢危欲死¶
尚能包裹一絲窠¶
　　　科桑¶
斧斤留得萬枯株獨速槎牙立暝途飽盡春&KR0094;收罷繭¶
更殫餘力付樵蘇¶
　　　龍學尚書新安侯羅公挽詞二首(汝楫)¶
今代丹臺籍頻年緑野居鐵冠眞御史革履舊尚書短¶
世浮雲盡平生半稿餘人言公不朽蘭玉照前除¶
一昨更調瑟如聞欲賜環途殫泣西狩望絶起東山華¶
屋林霏慘新阡草露班春風埋玉淚重爲庾公&KR1008;¶
<pb:KR4d0265_SBCK_007-7a>¶
　　　龍學侍郎淸河侯張公輓詞二首¶
白水名多士淸河最有聲人危孔北海帝識柳冝城蜀¶
險談間固蠻訌檄到平凌煙何處在風雨上銘旌¶
太息逢萋錦平生付薄冰滄溟淙赤舌白日照靑蠅嶽¶
麓身猶健星維馭巳升天如遺一老人亦望三登¶
　　　新安侯夫人俞氏輓詞¶
蚤兆于凰&KR0114;來嬪駟馬車夫君冝竹帛子舎各詩書露¶
薤丹旌舉風楊組帳虚空餘彤管訓他日照郷閭¶
　　　次韻甄雲卿晩登浮丘亭¶
賔筵舊壓三千客燕榭新髙十二城潑墨雲頭連樹暗¶
垂絲雨脚過溪生葛巾羽扇吾身健雪椀冰甌子句淸¶
<pb:KR4d0265_SBCK_007-7b>¶
從此相從須痛飲故應此事勝公榮¶
　　　古風上知府秘書二首¶
神仙絶世立功行聞淸都玉符賜長生籋雲遊紫虚雞¶
犬爾何知偶䑛藥鼎餘身輕亦仙去罡風與之俱俯視¶
舊籬落眇莽如積蘇非無鳳與麟終然侣蟲魚微物豈¶
有命政爾謝泥塗時哉適丁是邂逅眞良圖¶
大鵬上扶揺南溟聒天沸斥鷃有羽翼意滿蓬蒿裏不¶
如附驥蠅掣電抺荆薊誰云極么麽俛仰且萬里向來¶
庭戸間決起不踰咫飄颻托方便意氣乃如此物生未¶
可料旦暮倘逢世君看功名場得失一交臂¶
　　　拄笏亭晩望¶
<pb:KR4d0265_SBCK_007-8a>¶
林泉隨處有淸凉山繞闌干客自忙溪雨不飛虹尚飲¶
亂蟬髙柳滿斜陽¶
　　　乳灘(徽嚴之間灘如竹節/乳灘之險居第一)¶
淸溪可怖亦可喜造化於人眞虐戲轟雷捲雪&KR0066;成絲¶
一擲平生來此試險絶無雙是乳灘舟如滚石下髙山¶
畵樓正&KR0029;黃昏雨豈識江間行路難¶
　　　浮丘亭(知郡秘書新作以望黃山有浮丘/容成峰浮丘公容成子之所遊也)¶
黟山鬱律神仙宅三十六峰雷雨隔碧城欄檻偃雙旌¶
笑挹浮丘爲坐客巖扉無鎖晝長開紫雲明滅多樓臺¶
雲中仙馭參差是肯爲使君乗興來西崑巉絶不可至¶
東望蓬萊愁弱水誰知芳草徧天涯玉京只在珠簾底¶
<pb:KR4d0265_SBCK_007-8b>¶
他年麟閣上淸空却訪舊遊㝷赤松我亦從公&KR0018;丹鼎¶
來斸砂牀汲湯井(朱砂峰温泉皆在/黃山黟山即黃山)¶
　　　風月堂(章倅新作洪/守名而記之)¶
天風無邊吹海月景入溪山更竒絶太守文章別乗賢¶
平生付與金杯滑門闌我亦似彭宣想聞橫玉叫蒼煙¶
讀碑索句仍投轄誰是揚州控鶴仙¶
　　　&KR0009;贈泉石使李元直入覲¶
漢圖昔中天百六啓眞主當時鄧髙密徒歩赴光武諸¶
公上雲臺一葉渺湘浦聲名三十年玉氣貫晴宇向來¶
宣室問天語道舊故不圖太平日復見起兵簿雙旌奠¶
侯服三節臨江滸垂欲大用公少駐議圜府人言山澤¶
<pb:KR4d0265_SBCK_007-9a>¶
官底用廟廊具果聞一乗傳巳踵追鋒去翔鳳覽輝來¶
風采照鴛鷺平生經濟心十不一二吐兹行公勿遜安¶
國如鼎吕¶
　　　休寧¶
南街豪郡城東圃壓州宅誰云沸鑊地氣象不偪仄林¶
園富瓜筍堂密美杉柏山醪極可人溪女能醉客吳子¶
邑中彦毫端萬人敵傳杯相勞苦不覺東方白(吳益恭/豪士也)¶
　　　祁門¶
石梁平波心金刹駕巖腹溪藤卷霜繒山骨琢紫玉東¶
堂有嘉名窈窕窓紗緑落花埽無迹蕉葉森似束主人¶
甚愛客挽袖語陸續衝&KR0040;出門去役役媿童僕¶
<pb:KR4d0265_SBCK_007-9b>¶
　　　靈山口¶
陵髙類登天斗下劇窺井衡從十里近底用許多嶺秋¶
&KR0040;釀春泥掀淖力扛鼎僕夫負隅哭邂逅憂性命舊嗤¶
子猷狂夜半槳歸艇方知興盡處頃歩令人癭¶
　　　浮梁¶
大灘石如林小灘石如枿微生拋擲過兩槳砉將割一¶
灘復一灘食頃經七八﨑嶇幸脫免巳足凋&KR0066;髮我家¶
五湖船鏡面貼天闊行迷勿浪逺歸歟泛花月¶
　　　番陽湖¶
淒悲鴻鴈來泱漭魚龍蟄雷霆一鼓罷星斗萬里濕波¶
翻漁火碎月落村舂急折葦巳紛披衰楊尚僵立長年¶
<pb:KR4d0265_SBCK_007-10a>¶
畏簡書今夕念簔笠江湖有佳思逆旅百憂集¶
　　　回黃坦¶
渥丹楓凋零濃黛柏幽獨畦稻晩巳黃陂草秋重緑平¶
逺一橫看浩蕩供醉目落帆金碧溪嘶馬錦繡谷世界¶
眞莊嚴造物極不俗向非來逺遊那有此竒矚¶
　　　桑嶺¶
回腸山百盤揮手天一握俯驚危棧穿仰詫飛石落挽¶
輿如挽舟絶叫斷雙筰怪蔓&KR0374;枯槎瘠草被幽壑此豈¶
車馬路誰云強刊鑿人言逺遊好呼來試着脚¶
　　　天都峰(黃山)¶
維帝有下都作鎭此南國孤撐紫玉樓橫絶太霄碧晶¶
<pb:KR4d0265_SBCK_007-10b>¶
熒砂竇紅夭矯泉紳白晴雲無盡藏竟日裊幽石諸峰¶
三十五離立侍傍側會稽眇小哉請議職方籍¶
　　　温泉(黃山朱/砂峰下)¶
砂牀毓靈源石液潄和氣鬱攸甑常蒸觱沸鼎百沸人¶
生本無垢安用滌腸胃一瓢灔淸肥回首謝羅罻山深¶
人跡罕政以逺爲貴君看華淸池談者至今諱¶
石湖居士詩集卷七¶
