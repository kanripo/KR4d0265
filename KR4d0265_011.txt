# -*- mode: mandoku-view -*-
#+TITLE: 石湖詩集
#+DATE: 2015-09-23 10:23:32
#+PROPERTY: LASTPB  <md:KR4d0265_SBCK_010-1a>
#+PROPERTY: JUAN 11

¶
<md:KR4d0265_SBCK_011-1a>¶
<pb:KR4d0265_WYG_011-1a>
欽定四庫全書
　石湖詩集巻十一¶
　　　　　　　　　　　　宋　范成大　撰
　　己丑五月被召至行在遇周畏知司直和五年¶前
　　　送周歸弋陽韻見贈復次韻荅之(以下自處州/再至行¶在作)¶
分袂悠悠爾許年莫嗔蓬鬢兩蕭然酒槽不奈青春老¶
經笥空供白晝眠暗緑千章新活計軟紅三尺舊塵縁¶
相逢且作西湖客山繞荷花檥畫船
<pb:KR4d0265_WYG_011-1b>
　　次韻馬少伊郁舜舉寄示同游石湖詩巻七首¶
蕪城老蘚不知春忽有柴門月色新芝草琅玕無鎖鑰¶
自無超俗扣門人¶
莫問朝歌與棘津浮生惟有一杯春君看百戰功名地<md:KR4d0265_SBCK_011-1b>¶越戍吳臺兩窖塵¶
鏡面波光倒碧峰半湖雲錦萬芙蓉去年蕩槳香風裏¶
行傍石橋花正濃¶
紅皺黃團熟暑風甘瓜削玉藕玲瓏身謀已落園丁後
<pb:KR4d0265_WYG_011-2a>
滿帽京塵日正中¶
兩賢風度藹春陽歩屧隨風上柳塘綵筆紅牋芳徑裏¶
句中挾我萬花香¶
得得來題小隱詩拂花縈柳画船移湖邊好景春猶未¶
須到秋清月滿時¶
瀟洒王郎亦勝流今年何事阻清遊當家風味今如此¶
孤負山隂夜雪舟(王必大獨不赴/二公同遊之約)<md:KR4d0265_SBCK_011-2a>¶　　玉堂寓直
<pb:KR4d0265_WYG_011-2b>
摛文窓户九霄中岸幘燒香愧老農上直馬歸催下鑰¶
傳更人唱促鳴鐘金城&KR1005;嵲雲千雉碧瓦參差月萬重¶
骨冷魂清都不夢玉階蕭瑟聴秋蛩¶
　　己丑中秋寓宿玉堂聞沈公雅大卿劉正夫户¶部
　　　集張園賞月走筆寄之¶
笑看收雲捲雨忙沉沉宫樹納空光夜長來伴玉堂宿¶
天近似聞丹桂香鳷鵲樓欄浮瑞氣鳳凰城闕帶新凉¶
遥知勝絶西園㑹也憶車公對舉觴
<pb:KR4d0265_WYG_011-3a>
　　八月二十二日寓直玉堂雨後頓凉¶
雨意蒸雲暗夕陽濃薫滿院落花香題詩弄筆北窓下<md:KR4d0265_SBCK_011-2b>¶將此工夫報荅凉¶
　　次韻荅吳江周縣尉飲垂虹見寄¶
垂虹亭上角巾傾鼉怒龍吟醉不聴安得對君浮大白¶
想應嗤我汗新青夢魂舞蝶隨春草時節賓鴻㸃暮汀¶
湖海扁舟須及健莫教明月照星星¶
　　次韻徐廷獻機冝送自釀石室酒三首
<pb:KR4d0265_WYG_011-3b>
元亮折腰嘻已久故山應有欲蕪田因君辦作送酒客¶
憶我北窓清晝眠¶
清絶仍香如橘露甘餘小苦似松肪官槽重濁那知此¶
付與街頭白面郎¶
一語為君評石室三杯便可博凉州百年兀兀同渠住<md:KR4d0265_SBCK_011-3a>¶何處能生半㸃愁¶
　　玉堂寓直曉起書事記直舎老兵語¶
江湖垂釣手天漢摛文堂魂清不得眠室虚自生光曉
<pb:KR4d0265_WYG_011-4a>
緯澹天闕江濤隱胡牀傳呼九門開奔走千官忙若若¶
誇組綬紛紛夢黃梁微聞鈴下騶竊議馬上郎但計夢¶
長短寧論已行藏¶
　　與長文正夫游北山¶
柳岸松門勝處通馬蹄踏霧入空濛春寒有力欺遊子¶
天色無情没斷鴻雨脚逺連山脚暗杏梢斜倚竹梢紅¶
駞裘擁鼻吾衰矣年少猶嫌料峭風¶
　　致政承奉盧君挽詞二首(德華/父)<md:KR4d0265_SBCK_011-3b>¶
<pb:KR4d0265_WYG_011-4b>
泮水橋門識太平歸來霜鬢老柴荆淹中學䆳方成傳¶
谷口名髙豈待卿黃壤無情埋玉樹青衫有道勝金籯¶
襄陽耆舊今蕭索惟有松風到晚清¶
純孝當年有䕶持赤睂那敢近姜詩眼看庭玉成名後¶
身及堂萱未老時湖海青鞵驚斷夢風霜丹旐挂新悲¶
尊前五客今誰在愁絶廬山十段竒¶
　　寓直玉堂拜賜御酒¶
歸鴉陸續墮宫槐簾幙參差晩不開小雨遂將秋色至
<pb:KR4d0265_WYG_011-5a>
長風時送市聲來近瞻北斗璿璣次猶夢西山翠碧堆¶
慚愧君恩來甲夜殿頭宣勸紫金杯¶
　　送汪仲嘉侍郎使金分韻得待字<md:KR4d0265_SBCK_011-4a>¶聖人坐明堂洪覆等穹蓋嵗頒兩玉節前後歌出塞公¶
才有廊廟安用試專對要煩第一人鎮撫大荒外嫩寒¶
欺别酒微月見征斾遥知燕山雪飄灑漢冠佩玉色照¶
穹廬驕子亦心醉要領一笑得歸來安鼎鼐是時春正¶
佳湖上花如海清遊不可遲日日檥船待
<pb:KR4d0265_WYG_011-5b>
　　李翬知縣作亭西湖上余用東坡語名之曰飲¶緑
　　　遂為勝槩¶
芷葺蓮巢喚客遊蘆鞭席帽為君留未論吹水堪添酒¶
且要移牀學枕流乍霽却隂梅釀雨暫暄還冷麥催秋¶
石湖也似西湖好煩向蒼烟問白鷗¶
　　草蟲扇<md:KR4d0265_SBCK_011-4b>¶莫嫌絡緯股鳴悲解向寒牕促曉機海眼多花無藉在¶
顛狂只待學于飛
<pb:KR4d0265_WYG_011-6a>
　　送汪仲嘉待制奉祠歸四明分韻得論字¶
丹霄碧海眇髙鶱厭直承明却自論寶馬十年聴漏箭¶
扁舟一雨看潮痕侍臣相憶松門逺歸客還憐菊徑存¶
清潤要非山澤相又煩一札下雲根¶
　　魯如晦郎中挽詞二首¶
術業推游刃功名苦溯洄著鞭孤壯志籌算老竒才星¶
省龎睂去雲山袖手來知公了時命何必誄餘哀¶
自古歸來引于今遂隠篇碁燈熒夜觀歌板聒春船陳
<pb:KR4d0265_WYG_011-6b>
迹空華似佳城露草邊寂寥雞黍約望眼一&KR1008;然<md:KR4d0265_SBCK_011-5a>¶　　初約鄰人至石湖(以下辛卯自/西掖歸吳作)¶
窈窕﨑嶇學種園此生丘壑是前縁隔籬日上浮天水¶
當户山橫匝地烟春入葑田蘆綻筍雨傾沙岸竹垂鞭¶
荒寒未辦招君醉且吸湖光當酒泉¶
　　社日獨坐¶
海棠雨後沁臙脂楊柳風前撚緑絲香篆結雲深院靜¶
去年今日燕來時
<pb:KR4d0265_WYG_011-7a>
　　與周子充侍郎同宿石湖¶
幽香馥蕙帳清夢安且吉蘿月墮蒼茫松風隠蕭瑟曉¶
禽啄且鳴喚我起盥櫛鈎窓納雲濤灔灔浴初日金鉦¶
忽騰上倒景落書帙佳晴有新課曬種催萟秫從今不<md:KR4d0265_SBCK_011-5b>¶得間東臯草過膝¶
　　和周子充侍郎見寄樂府戲贈之作¶
釣海風水急登樓塵霧髙不如岸綸巾春船攜小橋芳¶
草含竒薫光景上東壁桂林那辦此辦作安昌客
<pb:KR4d0265_WYG_011-7b>
　　壬辰三月十八日石湖花下作¶
夜飲海棠月朝潄山茶露臞儒槁木形受用侈如許荆¶
扉隔黃塵誰識花島路惟有瘦笻枝共飽園中趣林神¶
釀餘春政爾美無度葱蘢千萬重芳意未渠暮風香薦¶
秀色鼎俎謝腥腐雖無稻粱謀捫腹有餘飫¶
　　刈麥行¶
梅花開時我種麥桃李花飛麥叢碧多病經旬不出門<md:KR4d0265_SBCK_011-6a>¶東陂已作黃雲色腰鐮刈熟趂晴歸明朝雨來麥沾泥
<pb:KR4d0265_WYG_011-8a>
犁田待雨插晩稻朝出移秧夜食麨¶
　　壬辰天中節赴平江錫燕因懷去年以侍臣攝¶事
　　　捧御盃殿上賦二小詩¶
去嵗排場德壽宫薫風披拂酒鱗紅小臣供奉金龍醆¶
親到虚皇玉座東¶
天中繖動玉輿來萬嵗三聲徹九街想見牙牀當殿過¶
舜裳雲委拜堯階¶
　　壬辰七月十六日侵晨真率㑹石湖路中書事
<pb:KR4d0265_WYG_011-8b>
白葛烏紗稱老農溪南溪北水車風稻頭的皪粘朝露¶
歩入明珠翠網中<md:KR4d0265_SBCK_011-6b>¶　　次韻施進之惠紫芝术¶
山精媒長生仙理信可詰梨棗本寓言杞菊亦凡質幽¶
人愛臞儒藥鼎薦珍物絶粒謝烟火耘苗換肌骨摩挱¶
萊蕪甑塵生不須拂¶
　　題醉道士圖¶
蜩鷃鵬鵾任過前壺中春色瓮中天朝來兀兀三杯後
<pb:KR4d0265_WYG_011-9a>
且作人間有漏仙¶
　　五雜組四首(并序/)¶
　古樂府有五雜組及兩頭纎纎殆類酒令孔平仲最¶
　愛作此以為詩戲亦效之¶
五雜組同心結徃復來當窓月不得已話離别<md:KR4d0265_SBCK_011-7a>¶五雜組流蘇縷徃復來臨行語不得已上馬去¶
五雜組回文機徃復來錦梭飛不得已獨畵睂¶
五雜組綵絲鍼徃復來鳥投林不得已夢孤衾
<pb:KR4d0265_WYG_011-9b>
　　兩頭纎纎二首¶
兩頭纎纎探官繭半白半黒鶴氅縁腷腷膊膊上帖箭¶
磊磊落落封侯面¶
兩頭纎纎小秤衡半白半黒月未明腷腷膊膊扣户聲¶
磊磊落落金盤冰¶
　　再賦五雜組四首¶
五雜組綬若若徃復來大車鐸不得已去丘壑¶
五雜組侯門㦸徃復來道上檄不得已天涯客<md:KR4d0265_SBCK_011-7b>¶
<pb:KR4d0265_WYG_011-10a>
五雜組漢旌斾徃復來賓鴻字不得已餐氊使¶
五雜組非烟雲徃復來朝馬塵不得已嬰龍鱗¶
　　夜坐聴雨¶
四檐密密又踈踈聲到蒲團醉夢蘇恰似秋眠天竺寺¶
東軒窓外聴跳珠¶
　　寒夜獨歩中庭¶
忍寒索句踏霜行刮面風來鬚結冰倦僕觸屏呼不應¶
梅花影下一窓燈
<pb:KR4d0265_WYG_011-10b>
　　㑹散夜歩¶
忘却下樓扶我誰接離顛倒酒沾衣貪看雪樣滿街月¶
不上籃輿歩砌歸(歩砌吳/語也)<md:KR4d0265_SBCK_011-8a>¶　　孟嶠之家姬乞題扇二首(輕雲/翠英)¶
輕烟小雨釀芳春草色連天緑似裙斜日滿樓人獨望¶
斷鴻飛入萬重雲¶
翠袖凌寒弄月明梅花影下醉三更一天風露誰驚覺¶
寂寞空杯綴落英
<pb:KR4d0265_WYG_011-11a>
　　周畏知司直得湖南帥屬過吳門復用己丑年¶倡
　　　和韻贈别¶
邂逅婆娑失少年劇談抵掌尚超然君猶拄笏看山去¶
我且披蓑聴雨眠京洛分襟疑後㑹江吳把酒悟前縁¶
暫來忽去都如夢疑是陳卿竹葉船¶
　　偶書(以下十五首三十年前所/作續得殘稾附此巻末)<md:KR4d0265_SBCK_011-8b>¶伯勞東去燕西飛同寄春風二月時可恨同時不同調¶
此情那得更相知
<pb:KR4d0265_WYG_011-11b>
　　雙燕¶
底處飛雙燕銜泥上藥欄莫教驚得去留取隔簾看¶
　　戲題牡丹¶
主人細意惜芳春寶帳籠堦護紫雲風日等閒猶不到¶
外邊蜂蹀莫紛紛¶
　　春日三首¶
藥欄花煖小猧眠雪白晴雲水碧天煮酒青梅寒食過¶
夕陽庭院鎖鞦韆
<pb:KR4d0265_WYG_011-12a>
西窓一雨又斜暉睡起薫籠換夾衣莫放珠簾遮洞户<md:KR4d0265_SBCK_011-9a>¶從教燕子作雙飛¶
雙鯉無書直萬金畵橋新緑一篙深青蘋白芷皆愁思¶
不獨江楓動客心¶
　　髙樓曲(以下六首皆/夢境所得)¶
嵗暮天涯客黃昏蝙蝠飛髙樓人不到小雨怯單衣¶
　　湘江怨¶
蘋芷迷烟路蓮舟忘却歸夜寒江水黒風雨夢如飛
<pb:KR4d0265_WYG_011-12b>
　　採蓮三首¶
溪頭風迅怯單衣兩槳凌波去似飛折得蘋花雙葉子¶
緑鬟撩亂帶香歸¶
藕花深處好徘徊不奈華筵苦見催記取南涇茭葉露<md:KR4d0265_SBCK_011-9b>¶月明風熟更重來¶
柔櫓無聲坐釣魚浪花飛㸃翠羅裾空江日暮無來客¶
腸斷三湘一紙書¶
　　弔陳叔寶詞
<pb:KR4d0265_WYG_011-13a>
賞心亭上再來遊烟月迷人獨自愁行到江邊無去路¶
却隨潮水過揚州¶
　
　
　
　
　
　
<pb:KR4d0265_WYG_011-13b>
　
　
　
　
　
　
　
　石湖詩集巻十一
