# -*- mode: mandoku-view; -*-
#+TITLE: 石湖居士詩集
#+DATE: 2015-09-11 13:08:28.824220
#+PROPERTY: ID KR4d0265
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0466-004石湖居士詩集-卷第四.
<pb:KR4d0265_SBCK_004-1a>¶
石湖居士詩集卷四¶
　　　賀樂丈先生南郭新居¶
新堂燕雀喜竹籬挂藤蘿崩奔風濤裏得此巢&KR0027;荷西¶
山效爽氣南浦供淸波會心不在逺容膝何須多先生¶
淮海俊踏地嘗兵戈飄飄萬里道芒鞵厭關河風吹落¶
下邑楚語成吳歌豈不有故國荒垣鞠秋莎無庸&KR0003;當¶
歸到處皆南柯&KR0114;遷不我遐一水明靑羅閉戸長獨佳¶
奈客剥啄何會令蒼苔石屐齒如蜂窠¶
　　　歳旱邑人禱第五羅漢得雨樂先生有詩次韻¶
海山之湫龍所宫濺瀑下赴聲琤琮碧矑大士何許主¶
愛此匹練飛冥濛偶然宴坐百千劫神力悲願俱無窮¶
<pb:KR4d0265_SBCK_004-1b>¶
向來火雲挾日走沙煎日爛千山童陸渾風髙煽&KR0044;屬¶
涇川草肥間雨工萬口嗸嗸叫此士爐燎未吐誠先通¶
暮塵捲地羊角暗朝霞橫天魚尾紅商羊摩霄鳶起舞¶
居然一澍歌年豐人言佛陀入三昧斷取世界如旋蓬¶
指麾釋梵駿奔走況爾風伯并雷公風騷老將亦替喜¶
筆陣獨埽詩壇空嗟余嘯咏不釋手一曲何啻歌三終¶
　　　次韻時敘賦樂先生新居¶
愚士繁俗如囚奴至人遺形與化俱紛紜覺夢不可辨¶
蘧蘧栩栩知誰歟百年如泡亦如電剛欲鑄鐵充門樞¶
列仙之臞墮山澤一席三椽良有餘平生嶔巇百戰勇¶
頓挫久巳歸夷途光芒無用入詩句靑天白日轟雷車¶
<pb:KR4d0265_SBCK_004-2a>¶
松煤繭紙妙揮埽芸香錦囊深貯儲紫露雙瓶春夜醉¶
黃雲一稜秋田租誰能摶扶北溟海政爾歸卧南陽廬¶
鴻飛冥冥隔雲雨弋人可慕不可呼¶
　　　病中夜坐呈致逺¶
似霧如煙夜氣浮鶴鳴驚睡起搔頭含風竹影淡留月¶
著雨蛩聲深怨秋萬事心空癡巳慣百骸歳晩病相投¶
便當採藥西山去脚力蹣&KR1552;怕逺游¶
　　　戲題藥裹¶
捲却絲綸颺却竿莫隨魚鼈弄腥涎須知別有垂鈎處¶
枯海無風浪拍天¶
　　　夜歸¶
<pb:KR4d0265_SBCK_004-2b>¶
竹輿伊軋走長街掠面風淸醉夢廻曲巷無聲門戸閉¶
一燈猶照酒壚開¶
　　　田舎¶
呼喚攜鋤至安排築圃忙兒童眠落葉鳥雀噪斜陽煙¶
火村聲逺林菁野氣香樂哉今歳事天末稻雲黃¶
　　　戲題致逺書房¶
照叢菊靨萬黃金欹架薇條半緑隂逋客巳隨丹鳳詔¶
但餘花草怨秋深¶
　　　烏戍密印寺(烏戍即今之烏鎭/靑堆今曰靑鎭)¶
靑堆溪上水平堤(烏堆東岸/謂之靑堆)絳瓦參差半掩扉(殿用純/紅瓦色)¶
(爛/然)我與聖公俱客寓(聖翁本汀州白衣巖主號定光佛/者連南夫知州載神像歸&KR0009;於寺)¶
<pb:KR4d0265_SBCK_004-3a>¶
(之藏前香/火蕭然)人傳帝子尚靈威(寺有昭明/太子祠)勝縁齟齬三重¶
障(東佛閣三造不成今据/見材取次成之猶殊勝)志士辛勤十載歸(鐘樓乃一/僧發心束)¶
(髮爲商走川廣得錢二萬緡/凡十年復髠而歸樓始成)花木禪房都不見但餘蝙¶
蝠晝羣飛(僧房皆爲狹門深洞極/暗行百餘歩不辨人)¶
　　　月夜泛舟新塘¶
溪上淸風柳萬重緑煙無路月朦朧&KR0179;頭忽逐回塘轉¶
一水迢迢却向東¶
　　　客舎¶
轂擊肩摩錦繡堆朝聲洶洶暮聲催忽然憶起長橋路¶
天鏡無邊白鳥廻¶
　　　病中夜坐¶
<pb:KR4d0265_SBCK_004-3b>¶
村巷秋春逺禪房夕磬深飢蚊常繞髩暗䑕忽鳴琴薄¶
薄寒相中稜稜瘦不禁時成洛下詠却似越人吟¶
　　　秋芸有春緑¶
秋芸有春緑踈籬照孤芳淸霜早晩至何草能不黃寧¶
當念衰落政爾事容光及時且自好來日殊未量¶
　　　三湘怨¶
牙檣罨晝櫓揺漾三湘浦佳人翔緑裾含顰爲誰舞拳¶
拳新荷葉愁絶煙水暮風雲忽飄蕩隱約聞簫鼓¶
　　　夜發崑山¶
歳寒人墐戸霜重獨登舟弱櫓揺孤夢踈篷蓋百憂但¶
吟今不樂豈計幾冝休慚愧沙湖月年年照薄遊¶
<pb:KR4d0265_SBCK_004-4a>¶
　　　十一月十二日枕上曉作¶
竹響風成陣窓明雪巳花柴扉吟凍犬紙瓦啄飢鴉宿¶
酒欺寒力新詩管歳華日髙猶擁被蓐食媿鄰家¶
　　　南樓望雪¶
夜月流瑶圃春風滿玉都籬踈先剥落&KR0035;密正模糊亂¶
&KR0039;橫煙鴈驚啼失木烏醉魂方浩蕩風袖不支梧¶
　　　除夜書懷¶
運斗寅杓轉周天日御回夜從冬後短春逐雨中來髩¶
緑看看雪心丹念念&KR0069;有懷憐斷鴈無思惜踈梅絮厚¶
眼生纈&KR0188;寒腸轉雷燭花紅瑣碎香霧碧徘徊昨夢書¶
三篋平生酒一杯牀頭新曆日衣上舊塵埃揺落何堪¶
<pb:KR4d0265_SBCK_004-4b>¶
柳紛紜各夢槐&KR0169;光能幾許世事劇悠哉岐路東西變¶
羲娥日夜催頭顱元自覺懷抱故應開踴躍金何意靑¶
黃木自灾身謀同斥鷃政爾願蒿萊¶
　　　戲荅澹菴小偈¶
莫問前程事漂然海上舟命乖逢&KR0017;國縁合遇蓬丘畢¶
竟非身計俱成錯路頭故鄉隨脚是流浪不知休¶
　　　偶書¶
出處由人不繫天癡兒富貴更求仙東家就食西家宿¶
世事何縁得兩全¶
　　　題立雪圖¶
堂下心如鐵菴中語似雷有人參此語三箇一坑埋¶
<pb:KR4d0265_SBCK_004-5a>¶
　　　題日記¶
誰言萬事轉頭空未轉頭時亦夢中若向夢中㝷夢覺¶
覺來還入大槐宫¶
　　　題張氏新亭¶
水楊成幄翠相遮猶有東風管歳華葉底靑梅無數子¶
梢頭紅杏不多花煩將鍊火炊香飯更引長泉煮鬪茶¶
約我詩成須疥壁莫嗔欹側似歸鴉¶
　　　玉臺體¶
捲幔燈千朶鈎簾月半弓繡鴛翔瀝水金雀跂屏風細¶
意翩長袖多情結短封銅壺從婉娩玉珮正丁東¶
　　　枕上¶
<pb:KR4d0265_SBCK_004-5b>¶
明月無聲滿屋梁夢餘分影上人牀素娥脉脉翻愁寂¶
付與風鈴語夜長¶
　　　斑騅¶
斑騅別後月纎纎門外踈桐影畫簾留下可憐將不去¶
西風吹上兩眉尖¶
　　　題傳記二首¶
莫將綵筆&KR0009;朝雲紅淚羅巾隔路塵&KR0003;與東風無限恨¶
倩風吹斷去年春¶
綵舟歸去海山靑寂莫瑶臺月自明啼雨落花春巳盡¶
夢魂何必更多情¶
　　　病中絶句八首¶
<pb:KR4d0265_SBCK_004-6a>¶
空裏情知不著花逢場將病當生涯蒲團軟暖無時節¶
夜聽蚊雷曉聽鴉¶
溽暑薫天地湧泉彎跧避濕挂行&KR0374;出門斟酌無忙事¶
睡過黃梅細雨天¶
石鼎颼颼夜煮湯亂拖芝术鬪温凉化兒幻我知何用¶
袛與人間試藥方¶
病中心境兩俱降猶憶江湖白鳥雙一夜雨聲鳴紙瓦¶
聽成飛雪打船窓¶
檐頭排溜密如簾溪上層隂定解嚴最是看山竒絶處¶
白雲堆絮擁靑尖¶
夜合梢頭蘸紫茸菉葱頂上拆黃封去年團扇題詩處¶
<pb:KR4d0265_SBCK_004-6b>¶
依舊踈簾細雨中¶
盆傾瓴建夜翻渠繞屋蛙聲一倍粗想見西堂渾不睡¶
明朝踏濕看菖蒲(謂現老)¶
晴色先從喜鵲知斜陽一抹照天西竹雞何物能無賴¶
如許泥深更苦啼¶
　　　病中三偈¶
擾擾隨流無定期波停浪息始應知一塵不偶同歸處¶
四海無親獨歩時苦相打通俱入妙病縁纔入更何疑¶
霜淸木落千山露笑殺東風葉滿枝¶
一交銷取萬黃金將病求醫在用心化盡此身成藥&KR0035;¶
不妨栽得病根深¶
<pb:KR4d0265_SBCK_004-7a>¶
莫把無言絶病根病根深處是無言丈夫解却維摩縛¶
八字轟開不二門¶
　　　雲間湖光亭¶
微風不動斂濤湍組練晶晶色界寒斜照發揮猶未盡¶
月明殘夜更來看¶
　　　髙景菴泉亭¶
峰頭揮手&KR0015;紅塵天入雙眸洗翳昏萬里西風熟秔稻¶
白雲堆裏著黃雲¶
　　　晩入盤門¶
人語嘲喧晩吹凉萬窓燈火轉河塘兩行碧柳籠官渡¶
一簇紅樓壓女牆何處采菱聞度曲誰家拜月認飄香¶
<pb:KR4d0265_SBCK_004-7b>¶
輕裘駿馬慵穿市困&KR0029;蒲團入睡郷¶
　　　九月三十日夜出關候致逺不至¶
風勁便輕棹霜嚴怯弊裘靑山蟠巨浸紅&KR0035;立滄洲月¶
黒鴈猶去燈寒人更愁煙松漫小峴何處問鳴騶¶
　　　次韻致逺自毘陵見&KR0009;二首¶
黃鵠髙飛碧落寒向來山水夢驚殘故情若問元眞子¶
依舊江頭把釣竿¶
新詞一闋話羈愁淸似寒泉咽隴頭官下有誰同此¶
仲宣應是獨登樓¶
　　　元日山寺¶
聽熟朝魚又暮鐘全將慵懶度三冬貪眠豹褥窓間日¶
<pb:KR4d0265_SBCK_004-8a>¶
怕擁駞裘陌上風登版自憐行蹭蹬讀碑仍怪視蒙籠¶
少年豪壯今如此略與殘僧氣味同¶
　　　題記事冊¶
北山山下小菴居佛劫仙塵只故吾八萬四千空色界¶
不離一法認毘盧¶
　　　&KR0009;贈致逺并呈現老¶
草草家風節物新從來憂病不憂貧琴書稍覺浮生誤¶
香火惟知此事眞室裏談空思二士花間對影謾三人¶
袛愁盧李分攜後別有箜篌一曲春¶
　　　春後微雪一宿而晴¶
綵勝金旛換物華垂垂天意晩平沙東君未破含春蘂¶
<pb:KR4d0265_SBCK_004-8b>¶
靑女先飛剪水花夜逐回風鳴瓦壠曉成踈&KR0040;滴檐牙¶
朝暾不與同雲便烘作晴空萬縷霞¶
　　　雪霽獨登南樓¶
雪晴風勁晩來氷樓上竒寒病骨驚雀啄空檐銀笋墮¶
鴉翻髙&KR0035;玉塵傾靑帘閃閃千家靜黃帽亭亭一水橫¶
坐久天容却温麗一彎新月對長庚¶
　　　次時敘韻送至先兄赴調¶
梅柳欲動風作難行人意在飛鴻間一官逺遊門戸弱¶
百歳上䇿身心間胸次饒渠有廊廟夢魂叵使無江山¶
栽桃種杏須付我巳辦鐵鎖遲公攀¶
　　　上沙遇雨快凉¶
<pb:KR4d0265_SBCK_004-9a>¶
刮地風來健葛衣一凉便覺暑光低雲頭龍挂如垂筯¶
雨在中峰白塔西¶
　　　自天平嶺過髙景菴¶
卓筆峰前&KR0035;作團天平嶺上石成關緑隂匝地無人過¶
落日秋蟬滿四山¶
　　　髙景山夜歸¶
伊軋籃輿草露間夜凉月暗走孱顔忽逢陂水明如鏡¶
照見沉沉倒景山¶
　　　白雲嶺¶
路入千峰一線通陸離長劒立天風五年領客題詩處¶
正在孤雲亂石中¶
<pb:KR4d0265_SBCK_004-9b>¶
　　　偃月泉¶
松風竹露午猶寒知有龍蟠一掬慳我欲今年來結夏¶
莫扃岫幌掩雲關¶
　　　代人七月十四日生朝¶
秋入壺中玉宇鮮芝蘭桃李共熙然巳饒瑞莢明朝滿¶
先借淸蟾一夜圎北闕紫泥應道路東山紅袖莫雲煙¶
如今且醉江湖酒來歳城南尺五天¶
　　　題金牛洞(洞在宣城之成山前此蕪廢無聞自/魏公尚書發之常有笙簫仙音之瑞)¶
故郷江吳多好山筍輿篾舫相窮年春風吹入江南陌¶
叠障雙峰如舊識聞道金牛更孱顔古來鐵鎖髙難攀¶
自從仙伯弭芝蓋鳳舞鸞歌開洞天新詩賸&KR0003;山中妙¶
<pb:KR4d0265_SBCK_004-10a>¶
我不曽游先夢到從渠弱水隔蓬萊雲山何處無瑶草¶
　　　曉自銀林至東灞登舟&KR0009;宣城親戚¶
曉山障望眼脉脉紫翠橫澄江巳不見況乃江上城結¶
束治野裝木末浮三星羸馬隴頭嘶小車谷中鳴亭亭¶
東灞樹練練緑浦明篙師笑迎我新漲没蘋汀徑投一¶
葉去雲水相與平聊將塵土面照此玻瓈淸懷我二三¶
友髙堂晨欲興風細桐葉墮露濃荷蓋傾凝香繞燕几¶
安知路傍情¶
　　　讀唐太宗紀(平内難)¶
宫府相圖&KR0020;不收國家何有各身謀縱無管蔡當時例¶
業巳彎弓肯罷休¶
<pb:KR4d0265_SBCK_004-10b>¶
弟兄相賊斁天倫自古無如舜苦辛掩井&KR0162;階危萬死¶
不聞親殺鼻亭神¶
佐命諸公趣夜&KR0724;爭言社稷要靈長就令昆季尸神器¶
未必唐家便破亡¶
建成回馬欲馳歸元吉行趨武德闈若使兩人俱得去¶
却於何處極兵威¶
嫡長承祧有大倫老公愛子本平均只知世上㝷常理¶
爭信英雄解滅親¶
　　　重讀唐太宗紀(立晉王)¶
父子情深苦亦深蓋天神武一沾襟想當拔刃投牀際¶
也憶海池舟裏心¶
<pb:KR4d0265_SBCK_004-11a>¶
承乾謀父保天年靑雀圖兄亦兩全隱刺諸兒却孥戮¶
一私知隔幾山淵¶
更張聊欲亢吾宗仁孝承家合至公天發殺機那可料¶
正投阿武禍胎中¶
石湖居士詩集卷四¶
<pb:KR4d0265_SBCK_004-11b>¶
