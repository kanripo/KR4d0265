# -*- mode: mandoku-view; -*-
#+TITLE: 石湖居士詩集
#+DATE: 2015-09-11 13:08:29.573559
#+PROPERTY: ID KR4d0265
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0466-022石湖居士詩集-卷第二十二.
<pb:KR4d0265_SBCK_022-1a>¶
石湖居士詩集卷二十二¶
　　　送江朝宗歸括蒼¶
半生三解后相看成老翁詩情故崒嵂袖有天都峰江¶
山佳麗地登臨苦怱怱塔燈落淮水寺樓&KR0029;霜空攟拾¶
著錦嚢撫掌夸窮工歸轡不可挽思入孤征鴻洞天我¶
昔遊俛仰星一終士友歎契闊吏民念罷癃婆娑故將¶
軍白髮簿書叢足趼雖四方夢寐煙雨東歸田有脚力¶
尚往㝷行蹤期君斬寒藤伴我搘枯笻¶
　　　鍾山閣上望雨¶
天闊山長雨似煙忽然飛去暗平川秔禾未實秈禾瘦¶
不用廉纎便霈然¶
<pb:KR4d0265_SBCK_022-1b>¶
　　　除夜¶
婪尾杯殘雪滿簪牀頭曆日費光隂故山巧入忙中夢¶
新歳尤關客裏心烏鵲倦時三匝繞鷦鷯穩處一枝深¶
勞生佚老㝷常事從政那堪力不任¶
　　　元日¶
老來百味絮沾泥期㑹關身尚火馳幾夜鄉心欹枕處¶
今年脚力上樓時酒缸幸有乾坤大丹鼎何憂日月遲¶
莫道神仙無可學學仙猶勝簿書癡¶
　　　體中不佳偶書¶
生平人比似維摩試比尫孱不啻過舊摘衰髯今雪徧¶
頻揩病眼轉花多從來世味聊復爾此去官身如老何¶
<pb:KR4d0265_SBCK_022-2a>¶
收拾頽齡加藥餌尚堪風月對婆娑¶
　　　坐嘯齋書懷(時方治/賑濟)¶
老來窮苦事相違兀坐鈴齋竟日癡眼目昏縁多押字¶
胸襟俗爲少吟詩月侵燈影吏方去春徧梅梢官未知¶
&KR0033;待食新方綬帶明朝&KR0016;馬過陵陂¶
　　　寶公祈雨感應用陳申公韻賦詩爲謝¶
膴原&KR0027;坼暮春時夾路爐薫共禱祠喚起雲頭千嶂湧¶
飛來雨脚萬絲垂無情梅塢猶紅綻有意秧田盡緑滋¶
大施門開須滿願願均此施匝天涯¶
　　　送徐叔智運使奉祠歸吳中¶
手種湖邊花百畝東風日夜催歸去當年辛苦種花時¶
<pb:KR4d0265_SBCK_022-2b>¶
不道白頭猶未歸君如肯過城南陌但向水雲紅處覓¶
煩呼猿鶴問平安當有畦丁解看客我今江&KR0179;亦欲東¶
檝迎楓橋成兩翁壓枝萬朶雖過盡尚及巢&KR0027;蓮葉中¶
　　　送舉老歸廬山¶
二千里往回似夢四十年今昔如浮去矣莫久留桑下¶
歸歟來共煨芋頭¶
　　　題現老眞¶
三十年來共葛藤如今蓮社冷如冰茶瓜櫻筍遊山會¶
從此齋㕑欠一僧¶
　　　致一齋述事¶
文書煙海困浮沉不覺盤&KR1552;百病侵偶問客年驚我老¶
<pb:KR4d0265_SBCK_022-3a>¶
忽聞鶯語歎春深今朝麥粒黃堪麪幾日秧田緑似針¶
除却一犁春雨足眼前無物可關心¶
　　　次韻楊同年祕監見&KR0009;二首¶
瘴雲嵐雨幾時歸應把周南視九夷舊&KR0003;&KR0017;神驚落筆¶
新傳狐兔駭搴旗韶江石老簫音在&KR0067;嶺梅殘驛使遲¶
自古朱絃淸廟具莫貪鵬海看天池¶
吾衰長愧接輿狂忙裏何心領燕香塵土簿書憎鐵研¶
水雲蓑笠傲金章論文無伴法孤起訪舊有情書數行¶
何日却同湖上醉露幃宵幄爲君張¶
　　　曉起信筆¶
午枕汗如洗曉櫛氣稍蘇莎蛩試風露滿意鳴相呼倦¶
<pb:KR4d0265_SBCK_022-3b>¶
客感節物流光不躊躇秋聲巳如許殘暑何足驅人言¶
今歳&KR0044;迥與常歳殊此理恐未然豈不知頭顱年年有¶
三伏日日非故吾婆娑今尚可後當彌不如病骨須一¶
凉未暇惜居諸坐來有淸思西風揺井梧¶
　　　送曽原伯運使歸會稽用送徐叔智韻¶
秧田水滿麥棲畝勸農使者翩然去去年愁苦救荒時¶
豈敢夢爲今日歸天津橋西官柳陌文書燈火長相覓¶
江山信美不留人寂寞回潮工送客鏡湖一曲浙河東¶
萬頃太湖蓑笠翁願賡四愁作五詠我所思兮思剡中¶
　　　王南卿母挽詞¶
櫛縰稱純孝笄珈蚤隱憂病中心巳化身外世如浮聞¶
<pb:KR4d0265_SBCK_022-4a>¶
道悲風木誰能駐壑舟佳兒行古道足以賁潛幽¶
　　　次韻鄭校書參議留別¶
年豐方共慶歳晚客他之吏事朝還暮人生合復離江¶
山殘夢破風月片帆移後㑹吾衰矣桑榆一繭絲¶
　　　重九賞心亭登髙¶
憶隨書劒此徘徊投老雙旌重把杯緑鬢風前無幾在¶
黃花雨後不多開豐年江隴靑黃徧落日淮山紫翠來¶
飲罷此身猶是客鄉心却附晚潮回¶
　　　&KR0009;題王仲顯讀書樓¶
嗜書如嗜酒知味乃篤好欲辨巳忘言不爲醒者道使¶
君靑箱家文史&KR0724;懷抱平生名敎樂雙旌不滿笑忽乗¶
<pb:KR4d0265_SBCK_022-4b>¶
雪溪興來檥秦淮棹丘亭客漂泊夜夜短檠照人云太¶
癡絶我自斲輪妙今朝檣竿起昨夢繞閤皂云有百尺¶
樓歸&KR0009;北窓傲滴露紬朱黃拂塵靜緗縹想當呻畢時¶
寧復羨騰趠古心千載事俗眼詎能料蕭灘富還往取¶
友必同調一張復一弛釀秫助歌嘯¶
　　　菊樓(金陵出一種菊甚髙園丁/結成樓塔或至一二丈)¶
東籬秋色照踈蕪挽結髙花不用扶淨洗西風塵土面¶
來看金碧萬浮圖¶
　　　北門覆舟山道中¶
苒苒霜風掠弊貂簿書塵外訪漁樵林煙色淡如濛雨¶
塘水痕深似落潮鴈字江天聞塞管梅梢山路欠溪橋¶
<pb:KR4d0265_SBCK_022-5a>¶
&KR0016;驢索句當年事歳暮騷人不自聊¶
　　　送郭明復寺丞守蜀州¶
士進固未易退亦良獨難西州多故人歸路常險艱有¶
道獨行意郭舟若神仙勿輕銀兔符傾倒金貂蟬唐安¶
君昔遊百萬蠲逋錢我亦常客夢醉歌采菱&KR0179;父老尚¶
相記况君有前縁想見東西湖恩波漲春瀾此地著經¶
濟紗籠相後先潭潭相業堂新題我所刊政爲來者地¶
君行豈偶然去去進明德後日五四賢¶
　　　元日謁鍾山寶公塔¶
雪後江臯未放春老來猶駕兩朱輪歸心歷歷來時路¶
官事驅驅病裏身未暇雞窠㝷古佛且防鶴帳怨山人¶
<pb:KR4d0265_SBCK_022-5b>¶
君看王謝墩邊地今古功名一窖塵¶
　　　元日馬上二絶¶
泥絮心情雪樣髯詩囊羞澁酒杯嫌年來萬事都消減¶
惟有牀頭曆日添¶
筋骸全比去年非&KR0016;吹聲中憶釣磯待得江風欺老病¶
何如閒健一蓑歸¶
　　　春晚¶
荒園蕭瑟懶追隨舞燕啼鶯各自私窓下日長多得睡¶
尊前花老不供詩吾衰久矣雙蓬鬢歸去來兮一釣絲¶
想見籬東春漲動小舟無伴柳絲垂¶
　　　北窓偶書呈王仲顯南卿二友¶
<pb:KR4d0265_SBCK_022-6a>¶
官居故偪仄北窓誰所開胡牀憩午暑簾影久徘徊髙¶
槐忽低昻知有好風來須&KR0119;墮几席篆香小飛&KR0069;病翁¶
亦披襟月露&KR0724;竒懷壠頭暴背耘永晝婦子偕不辭夢¶
山裂田水如潑醅去年豈堪&KR0003;稻根巳浮埃使君坐侯¶
宅窓間即凉臺何敢訴苦&KR0044;灑然助心齋¶
　　　中秋淸暉閣靜坐因思前二年石湖四明賞月¶
前年銀界接天迷去歳金盤湧海低漂泊相逢重一笑¶
秦淮東畔女牆西¶
　　　玉麟堂㑹諸司觀牡丹酴醿三絶¶
東風微峭護餘春紅紫香中酒自温不用忙催銀燭上¶
酴醿如雪照黃昏¶
<pb:KR4d0265_SBCK_022-6b>¶
洛園姚魏碧雲愁風物江東亦上游憶起遨頭八年夢¶
彭州花檻滿西樓¶
莫向花前惜酒杯一年一度有花開浮生滿百今強半¶
歳歳看花得幾回¶
　　　重九獨坐玉麟堂¶
江上西風動所思又將淸賞負東籬年年客路黃花酒¶
日日鄉心白鴈詩籠月秦淮無舊曲馳煙鍾阜有新移¶
人生笑口眞稀闊況値官忙閔雨時¶
　　　次韻舉老見嘲未歸石湖¶
半世吟客舎柳長年憶後園花爲報廬山莫笑雲丘今¶
屬誰家¶
<pb:KR4d0265_SBCK_022-7a>¶
　　　次韻曽仲躬侍郎同登伏&KR0027;二絶¶
帶束江淮翠岫圍掌窺臺殿碧鱗差劉郎句裏登臨眼¶
壓倒三江二水詩¶
古來遊客謾西東領會誰如我與公露坐繩牀天不盡¶
絶勝簾雨棟雲中¶
　　　題李雲叟畵軸兼&KR0009;江安楊簡卿明府二絶¶
蒼煙枯木共荒寒籬落堤灣洶漲湍歸路宛然歸未得¶
閒將李叟畵圖看¶
新圖來自雪邊州皴石枯槎筆最遒明府能詩如此畵¶
爲渠題作小營丘¶
　　　晨出蔣山道中¶
<pb:KR4d0265_SBCK_022-7b>¶
霜痕如雨沁東郊樂歳家家一把茅故國丘陵多麥壠¶
新晴籬落有梅梢小山何在應招隱北嶺如今巳獻嘲¶
歸計未成聊琢玉飄颻風袖作推&KR0251;¶
　　　有感今昔二首¶
陽春白雪雅音希俚耳冬烘輒笑嗤麋見麗姬翻決驟¶
鳥聞韶樂却憂悲爛奚輕薄人何敢伏獵荒唐自不知¶
蚓竅蠅鳴莫嘲誚彭亨菌蠢正當時¶
飄風驟雨謾驚春埽蕩何煩臂屈伸天識不衷宜不恕¶
神歆非類即非仁休讎地下枯魚骨且鬭尊前健犢身¶
靜看可憐還可笑香山寧是幸災人¶
　　　種竹歎向在成都種竹滿西園偶苦寒疾朅來¶
<pb:KR4d0265_SBCK_022-8a>¶
　　　金陵復種繞池未幾以眩卧閤家人子遂謂不¶
　　　當種竹其&KR0003;甚可怪歎口占此詩¶
宣華種萬竿寒疾適相値玉麟種千竿偶復須藥餌僮¶
奴狃今昨競道竹相祟如將聖作狂似以儒爲戲此君¶
來聲寃林神亦短氣我夢不平鳴霍然推枕起明當還¶
石湖賸種千畝地未論比封君且用執讒喙¶
　　　公退書懷¶
昨者騰章奏發倉今兹飛檄議驅蝗四無告者僅一飽¶
七不堪中仍百忙皦日自能臨俯仰浮雲寧解制行藏¶
求田問舎亦何有歳晚倦遊思故鄉¶
<pb:KR4d0265_SBCK_022-8b>¶
石湖居士詩集卷二十二¶
