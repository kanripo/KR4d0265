# -*- mode: mandoku-view -*-
#+TITLE: 石湖詩集
#+DATE: 2015-09-23 10:23:32
#+PROPERTY: LASTPB  <md:KR4d0265_SBCK_025-1a>
#+PROPERTY: JUAN 27

<md:KR4d0265_SBCK_026-10a>¶
<md:KR4d0265_SBCK_027-1a>¶
<pb:KR4d0265_WYG_027-1a>
欽定四庫全書
　石湖詩集卷二十七¶
　　　　　　　　　　　　宋　范成大　撰
　　四時田園雜興六十首(并引/)¶
　淳熈丙午沉疴少紓復至石湖舊隠野外即事輒書¶
　一絶終歳得六十篇號四時田園雜興¶
栁花深巷午雞聲桑葉尖新緑未成坐睡覺來無一事¶
滿窓晴日看蠶生
<pb:KR4d0265_WYG_027-1b>
土豪欲動雨頻催萬草千花一餉開舎後荒畦猶緑秀¶
鄰家鞭筍過牆來¶
髙田二麥接山青傍水低田綠未耕桃杏滿村春似錦¶
踏歌椎鼓過清明¶
老盆初熟杜茅柴携向田頭祭社來巫媪莫嫌滋味薄<md:KR4d0265_SBCK_027-1b>¶旗亭官酒更多灰¶
社下燒錢鼓似雷日斜扶得醉翁囬青枝滿地花狼籍¶
知是兒孫鬬草來
<pb:KR4d0265_WYG_027-2a>
騎吹東來里巷喧行春車馬閙如煙繫牛莫礙門前路¶
移繫門西碌碡邉¶
寒食花枝揷滿頭蒨裙青袂幾扁舟一年一度遊山寺¶
不上靈巖即虎丘¶
郭裏人家拜埽囬新開醪酒薦青梅日長路好城門近¶
借我茅亭煖一杯¶
歩屧尋春有好懐雨餘蹄道水如杯隨人黄犬攙前去¶
走到溪邉忽自廽<md:KR4d0265_SBCK_027-2a>¶
<pb:KR4d0265_WYG_027-2b>
種園得果厪償勞不奈兒童鳥雀搔已揷棘針樊筍徑¶
更鋪漁網盖櫻桃¶
吉日初開種稻包南山雷動雨連宵今年不欠秧田水¶
新漲看看拍小橋¶
桑下春蔬綠滿畦松心青嫩芥薹肥溪頭洗擇店頭賣¶
日暮裹鹽沽酒歸¶
　　　右春日田園雜興十二絶¶
紫青蓴菜卷荷香玉雪芹芽㧞薤長自擷溪毛充晚供
<pb:KR4d0265_WYG_027-3a>
短蓬風雨宿横塘¶
湖蓮舊蕩藕新翻小小荷錢没漲痕斟酌梅天風浪𦂳¶
更從外水種蘆根<md:KR4d0265_SBCK_027-2b>¶胡蝶雙雙入菜花日長無客到田家雞飛過籬犬吠竇¶
知有行商來買茶¶
湔裙水滿緑蘋洲上已㣲寒懶出遊薄暮蛙聲連曉閙¶
今年田稻十分秋(吴下以上巳蛙/鳴則知無水災)¶
新綠園林曉氣凉晨炊蚤出看移秧百花飄盡桑麻小
<pb:KR4d0265_WYG_027-3b>
夾路風來阿魏香¶
三旬蠶忌閉門中鄰曲都無歩往蹤猶是曉晴風露下¶
采桑時節暫相逢¶
汙萊一稜水周圍歳嵗蝸廬没半扉不看茭青難護岸¶
小舟撐取葑田歸¶
茅針香軟漸包茸蓬□甘酸半染紅采采歸來兒女笑<md:KR4d0265_SBCK_027-3a>¶杖頭髙挂小筠籠¶
榖雨如絲復似塵煮瓶浮蠟正嘗新牡丹破蕚櫻桃熟
<pb:KR4d0265_WYG_027-4a>
未許飛花減却春¶
雨後山家起較遲天窓曉色半熹㣲老翁欹枕聽鶯囀¶
童子開門放燕飛¶
海雨江風浪作堆時新魚菜逐春囬荻芽抽筍河魨上¶
楝子開花石首來¶
烏鳥投林過客稀前山煙瞑到柴扉小童一棹舟如葉¶
獨自編䦨鴨陣歸¶
　　　右晚春田園雜興十二絶
<pb:KR4d0265_WYG_027-4b>
梅子金黄杏子肥麥花雪白菜花稀日長籬落無人過<md:KR4d0265_SBCK_027-3b>¶惟有蜻蜓蛺蝶飛¶
五月吴江麥秀寒移秧披絮尚衣單稻根科斗行如塊¶
田水今年一尺寛¶
二麥俱秋斗百錢田家唤作小豐年餅爐飯甑無饑色¶
接到西風熟稻天¶
百沸繰湯雪湧波繰車嘈囋雨鳴簔桑姑盆手交相賀¶
綿繭無多絲繭多
<pb:KR4d0265_WYG_027-5a>
小婦連宵上絹機大耆催稅急于飛今年幸甚蠶桑熟¶
留得黄絲織夏衣¶
下田戽水出江流髙壠翻江逆上溝地勢不齊人力盡¶
丁男長在踏車頭<md:KR4d0265_SBCK_027-4a>¶晝出耘田夜績麻村荘兒女各當家童孫未解供耕織¶
也傍桑隂學種𤓰¶
槐葉初勻日氣凉蔥蔥䑕耳翠成雙三公只得三株看¶
閒客清隂滿北窓
<pb:KR4d0265_WYG_027-5b>
黄塵行客汗如漿少住儂家潄井香借與門前磐石坐¶
栁隂亭午正風凉¶
千頃芙蕖放棹嬉花深迷路晚忘歸家人暗識船行處¶
時有驚忙小鴨飛¶
采菱辛苦廢犂鉏血指流丹鬼質枯無力買田聊種水¶
近來湖面亦収租¶
蜩螗千頃沸斜陽蛙黽無邉聒夜長不把癡聾相對治<md:KR4d0265_SBCK_027-4b>¶夢魂争得到藜牀
<pb:KR4d0265_WYG_027-6a>
　　　右夏日田園雜興十二絶¶
把菊垂珠滴露紅兩蛩相應語莎叢蟲絲罥盡黄葵葉¶
寂歴髙花側晚風¶
朱門巧夕沸歡聲田舎黄昏静掩扄男解牽牛女能織¶
不須徼福渡河星¶
橘蠧如蠺入化機枝間垂繭似蓑衣忽然蛻作多花蝶¶
翅粉纔乾便學飛¶
静看簷蛛結網低無端妨礙小蟲飛蜻蜓倒挂蜂兒窘
<pb:KR4d0265_WYG_027-6b>
催唤山童為解圍¶
垂成穡事苦艱難忌雨嫌風更怯寒牋訴天公休掠剰<md:KR4d0265_SBCK_027-5a>¶半償私債半輸官¶
秋來只怕雨垂垂甲子無雲萬事宜穫稻畢工隨曬榖¶
直須晴到入倉時¶
中秋全景屬潜夫棹入空眀看太湖身外水天銀一色¶
城中有此月眀無¶
新築場泥鏡面平家家打稻趂霜晴笑歌聲裏春雷動
<pb:KR4d0265_WYG_027-7a>
一夜連枷響到眀¶
租船滿載候開倉粒粒如珠白似霜不惜兩鍾輸一斛¶
尚贏糠覈飽兒郎¶
菽粟瓶罌貯滿家天教将醉作生涯不知新滴堪篘未¶
今歳重陽有菊花<md:KR4d0265_SBCK_027-5b>¶細𢷬棖虀買鱠魚西風吹上四腮鱸雪鬆酥膩千絲縷¶
除却松江到處無¶
新霜徹曉報秋深染盡青林作纈林惟有橘園風景異
<pb:KR4d0265_WYG_027-7b>
碧叢叢裏萬黄金¶
　　　右秋日田園雜興十二絶¶
斜日低山片月髙睡餘行藥繞江郊霜風掃盡千林葉¶
閒倚笻枝數鸛巢¶
炙背檐前日似烘煖醺醺後困䝉䝉過門走馬何官職¶
側㡌籠鞭戰北風¶
屋上添髙一把茅宻泥房壁似僧寮從教屋外隂風吼¶
卧聽籬頭響玉簫<md:KR4d0265_SBCK_027-6a>¶
<pb:KR4d0265_WYG_027-8a>
松節然膏當燭籠凝煙如墨暗房櫳晚來拭盡南窓紙¶
便覺斜陽一倍紅¶
乾髙寅缺築牛宫巵酒豚蹄酹土公牯㹀無瘟犢兒長¶
眀年添種越城東¶
放船閒看雪山晴風定竒寒晚更凝坐聽一篙珠玉碎¶
不知湖面已成氷¶
撥雪挑來踏地菘味如宻藕更肥醲朱門肉食無風味¶
只作尋常菜把供
<pb:KR4d0265_WYG_027-8b>
榾柮無煙雪夜長地爐煨酒煖如湯莫嗔老婦無盤飣¶
笑指灰中芋栗香¶
煮酒春前臘後蒸一年長饗甕頭清廛居何似山居樂<md:KR4d0265_SBCK_027-6b>¶秫米新來禁入城¶
黄紙蠲租白紙催皂衣旁午下鄉來長官頭腦冬烘甚¶
乞汝青錢買酒廽¶
探梅公子欵柴門枝北枝南總未春忽見小桃紅似錦¶
却疑儂是武陵人
<pb:KR4d0265_WYG_027-9a>
村巷冬年見俗情鄰翁講禮拜柴荆長衫布縷如霜雪¶
云是家機自織成¶
　　　右冬日田園雜興十二絶¶
　　自晨至午起居飲食皆以牆外人物之聲為節¶戲
　　　書四絶¶
巷南敲板報殘更街北彈絲行誦經已被兩人驚夣斷<md:KR4d0265_SBCK_027-7a>¶誰家風鴿闘鳴鈴¶
菜市喧時窓透明餅師叫後藥煎成閒居日出都無事
<pb:KR4d0265_WYG_027-9b>
惟有開門掃地聲¶
北砦教囬撾鼓逺東禪飯熟打鐘頻小童三唤先生起¶
日滿東窓煖似春¶
起傍東窓手把書華顛種種不禁梳朝餐欲到須巾裏¶
已有重來晚市魚¶
　　舫齋信筆¶
燕居故可樂病卧翻可憐身閒儻更健其人半神仙既¶
無揚州鶴龍種任吾年南齋深而明略似西江船船中
<pb:KR4d0265_WYG_027-10a>
何所有藥氣雜爐煙親朋稀老伴暫來即飄然秋蠅獨<md:KR4d0265_SBCK_027-7b>¶戀戀終朝相撲緣霜晴日色濃窓紙烘春妍但愁添眼¶
花瞑坐聊參禪困從定中生瞢騰夢相牽三昧未得力¶
十魔方現前欠伸付一笑朽腐難琱鐫東藍午齋動風¶
順鐘鼓傳家人亦相呼趣具先生餐牛呞能幾何蟬腹¶
易便便此日雖可惜姑付食與眠¶
　　病中不復問節序四遇重陽既不能登髙又不¶觴
　　　客聊書老懐
<pb:KR4d0265_WYG_027-10b>
四時變遷翻覆手百卉於人亦何有騷客顛詩亦狂酒¶
強惜黄花愛重九少年習氣似陶公采采金英滿衣袖¶
携壺木末最關情欹㡌風前幾搔首饞吻偏憐粽栗香¶
新衣不管囊萸臭貪将節物趁遨頭肯向賔筵稱病叟<md:KR4d0265_SBCK_027-8a>¶如今衰颯悟空華現在去來飛電走登臨舊迹如夣斷¶
觴咏故人多骨朽百年長短隨隙駒萬化陳新直芻狗¶
不堪把玩堪一笑安用歳時歌拊缶家人亦復探新篘¶
插花洗醆為翁夀蒲團困坐眼慵開莫把故情看老醜
<pb:KR4d0265_WYG_027-11a>
挽鬚兒女太癡生更問今年有詩否¶
　　閶門初泛二十四韻(淳熙丙午重九後十日家人/輩以余久病適新修小¶舫勸)
　　　(扶頭一出以醸袚屯滯遂至北城檢校桃花塢/出關傍漕河望楓橋横塘中路而還¶故有即事)
　　　(詠景唐/律之作)¶
好在馳煙路平生載酒行摧蔵身久病契闊歳頻更昨¶
夜燈花曉今朝稻把晴出門新夣境觸目舊詩情水逺¶
推篷眩天寛倚柁驚轉灣添縴挽罨岸併篙撐舫後裝<md:KR4d0265_SBCK_027-8b>¶兒女艫前酌弟兄醅香新麴嫩茗味小春輕紅皺分霜
<pb:KR4d0265_WYG_027-11b>
果黄蔫撚夕英纈林踈露屋朱閣靜臨城桃塢論今昔¶
楓橋管送迎山腰樵擔動木末酒旗明竟日窑煙直中¶
流塔影横數帆殘照滿一笛暮江平㬠網楓邉桁牽罾¶
栁際棚岫雲縈石住田水穴堤鳴過渡牛歸速穿籬犬¶
吠獰魚寒猶作陣鴈逺更聞聲急㯭潮痕出踈鐘暝色¶
生鄰翁欣問訊逋客愧寒盟一昨成歸卧於今負耦耕¶
生涯都塌颯心曲漫崢嶸猿鶴休多怨菰蓴尚可羹藥¶
囊吾厭苦扶憊且班荆
<pb:KR4d0265_WYG_027-12a>
　　小春海棠來禽¶
東君好事惜年華偏愛荒園野老家一任西風管揺落<md:KR4d0265_SBCK_027-9a>¶小春自管數枝花¶
　　丙午東宫夀詩¶
國絫丁年盛天開甲觀祥黄離増煥炳赤伏衍明昌一¶
日三天見元辰萬國康姿神輝玉裕徳業燦金相書聖¶
規宸藻文心儷漢章乾坤參久大日月並升常祖武瞻¶
興慶親庭拱未央晨昏兩慈壼詩禮一賢王道統家傳
<pb:KR4d0265_WYG_027-12b>
正炎圗國本強桑弧仍榖旦銅律又清商舊事蘭猗殿¶
新凉桂子香黄華先浥露青女緩行霜史賀星同軌農¶
歌稼滌塲與齡占夢帝多祜叶思皇磐石重山固靈源¶
少海長三宫同夀域歳歳頌無疆¶
　　重陽後菊花二首<md:KR4d0265_SBCK_027-9b>¶寂莫東籬濕露華依前金靨照泥沙世情兒女無髙韻¶
只看重陽一日花¶
過了登髙菊尚新酒徒詩客斷知聞恰如退士垂車後
<pb:KR4d0265_WYG_027-13a>
勢利交親不到門¶
　　驟寒吟¶
九月竒寒前未聞巷南巷北無行人𠖇凌盡用大冬手¶
肯為歳華留小春隂風吹雨作氷屑駞裘如鐵綿裘折¶
可憐籬下木芙蓉不獨宜霜更宜雪¶
　　重陽後半月天氣温麗忽變竒寒晦日大雪鄉¶人
　　　御冬之計多未辦¶
狂颷吹小春刮面劇劍鋩雲氣潑濃墨午窓變曛黄六<md:KR4d0265_SBCK_027-10a>¶
<pb:KR4d0265_WYG_027-13b>
花大如掌浩蕩來無鄉青女正熟睡不記行新霜寒暑¶
故宻移滕巽乃爾狂南鄰炭未買北鄰綿未裝敢論酒¶
價湧束薪逾桂芳豈不解蚤計善舞須袖長頻年田薄¶
収十家九空嚢被凍知不免但恨太怱忙今朝復何朝¶
晴色挂屋梁人物各解嚴兒童笑相将熈如谷黍温免¶
作溝木僵兩鄰報無恙為汝歌慨慷¶
　　戲詠絮帽(簡伯俊傳此様/睡中甚禦寒氣)¶
尖斜細撮似兜鍪𦂳護風寒煖白頭不解兵前當箭鑿
<pb:KR4d0265_WYG_027-14a>
解令曉枕睡&KR0732;&KR0732;¶
　　雪中送炭與龔養正(立春前/五日)¶
誰與幽人煖直身筠籠衝雪送烏薪煩君笑領婆歡喜<md:KR4d0265_SBCK_027-10b>¶探借新年五日春¶
　　代門生作立春書門貼子詩四首¶
煖日黄金栁光風白玉梅門䦨開夀域人物滿春臺¶
有喜何須藥無塵即是仙壺中春日月聊數八千年¶
草木霑雲露峰巒近璧奎新春行樂處南北共花溪
<pb:KR4d0265_WYG_027-14b>
日月添書帙湖山引杖藜賸周花甲子多醉玉東西¶
　
　
　
　
　
　
　石湖詩集巻二十七
